# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:07.415210
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 别集卷十七
<pb:KR3k0030_WYG_223-1a>¶
欽定四庫全書¶
　古今合璧事類備要别集卷十七¶
　　　　　　　　　　　　宋　謝維新　撰¶
　宫室門¶
　　堂宇¶
　宫室紀要(宇以堂名除地而屋也按劉熈釋名以為/堂堂髙顯之貌架斯堂也寜非欲便觀覽)¶
　(逺眺望而使人風物態一舉目而盡在是耶然或託/寛閒之野或依寂寞之濵或據康莊之會惟其適焉)¶
　(而/已)¶
<pb:KR3k0030_WYG_223-1b>¶
事類弗肯(若考作室既底法厥子乃/  丨堂矧肯搆書大誥)不趨(堂上丨/丨記)堂除¶
(丨丨十二分/禮考工記)堂髙(丨丨數仞榱/題數尺孟子)攝齊(丨丨升堂鞠/躬如也論語)接武¶
(堂上丨丨堂下/布武記曲禮)聲必揚(將上堂丨/丨丨同上)遜而升(兩君相見揖/丨丨丨堂而)¶
(樂闋記孔/子間居)髙三尺(堯舜堂丨丨丨土/階二等遷史自序)彈五弦(舜丨丨丨/之琴不下)¶
(堂而天下治/吳步隲疏)威公讀書(丨丨丨丨於堂上輪扁/斵輪於堂下莊大道篇)叔向聞¶
言(叔向適鄭鬷蔑惡立於堂下一言而善丨丨丨之曰/必鬷明也執其手以上曰子若無言吾幾失子矣言)¶
(之不可以已也/如是左昭十八)倨堂而應(老子見孔子丨/丨丨丨白帖)下堂而見(夷/王)¶
(丨丨丨丨諸/侯栁封建論)王坐於堂(齊宣丨丨丨丨上有牽牛而過/堂下者王見之曰牛何之對曰)¶
<pb:KR3k0030_WYG_223-2a>¶
(將以釁鐘王曰舎之吾不忍其轂&KR1100;若無罪而就死/地對曰然則廢釁鐘與曰不可廢也以羊易之孟子)王¶
又升堂(魯共丨丨丨孔子丨聞金/石絲竹之音乃不壊宅)起白玉堂(漢武帝丨/丨丨丨在)¶
(太液/池南)造萬金臺(漢靈帝丨丨/丨丨於西園)建斬御史(漢胡丨為軍正/丨監察丨丨於)¶
(皇堂/上)融授生徒(漢馬丨常坐髙堂施/絳紗帳前丨丨丨)世稱其麗(頋彦暉/梓有鏡)¶
(堂丨丨丨丨彦暉甞/繪諸將堂上孔帖)帝牓其額(馬燧起義堂丨丨/丨丨以寵之同上)堂如¶
偃月(李林甫有丨丨丨丨號月堂每欲排斥大臣即/居之思所以中傷者若喜而出即其家碎矣)堂¶
號徳星(見齋/門注)費緡千萬(貴妃楊氏諸姨等舎聨亘/率一堂丨丨丨丨孔帖)貯瑟¶
三斗(虢國堂成以金盆丨丨丨/丨以賞匠者明皇雜録)結草為廬(盧鴻廬嵩山/官營草堂孔)¶
<pb:KR3k0030_WYG_223-2b>¶
(帖/)以芸塗癖(元載末年造芸暉堂於私第芸暉香草也/出于闐國其香潔白如玉入土不朽為屑)¶
(以塗壁故號芸暉焉更以沉檀為/梁棟飾金銀為户牖唐杜陽編)柱生槐枝(孫偓始家/堂丨丨丨)¶
(丨朞而茂既而/偓秉政孔帖)手植三槐(太祖與符彦卿有舊俾知大/名府有告其謀反者以王晉)¶
(公祐為代且委密訪其事戒曰得實當以趙普所居官/命汝靣授㫖徑使上道祐到察知其妄數月無所聞驛)¶
(召靣問因力為辨曰臣請以百口保之太祖不樂徙祐/知襄州竞亦無他祐後創居第於其門外丨丨丨丨於)¶
(庭曰吾雖不為趙普後世子孫必有登/三公者已而魏公果為太保石林燕語)不為生客(蘇子/由作)¶
(棲賢堂記讀之便如在堂中見水石陰森草木膠轕也/僕當為書之刻石堂上且欲與廬山結緣他日入山丨)¶
(丨丨丨/志林)韓退之谿堂詩(憲宗之十四年始定東平三分/其地以華州刺史禮部尚書兼)¶
<pb:KR3k0030_WYG_223-3a>¶
(御史大夫扶風馬公為鄆曹濮節度觀察等使鎮其地/既一年褒其軍號曰天平軍上即位之二年召公入且)¶
(將用之以其人之安公也復歸之鎮上之三年公為政/於鄆曹濮也適四年矣治成制定衆志大固惡絶於心)¶
(仁形於色竱心一力以供國家之職于時沂密始分而/殘其帥其後幽鎮魏不恱於政相扇繼變復歸於舊徐)¶
(亦乗勢逐帥自置同於三方惟鄆也截然中居四隣望/之若防之制水恃以無恐然而皆曰鄆為虜巢且六十)¶
(年將彊卒武曹濮於鄆州大而近軍所根柢皆驕以易/怨而公承死亡之後掇拾之餘剥膚椎髓公私埽地赤)¶
(立新舊不相保持萬目睽睽公於此時能安以治之其/功為何若幽鎮魏徐之亂不扇而變此功反小何也公)¶
(之始至衆未熟化以武則忿以憾以恩則横而肆一以/為赤子一以為龍蛇憊心罷精磨以嵗月然後致之難)¶
(也及教之行衆皆戴公為親父母夫叛父母親讎仇非/人之情故曰易於是天子以公為尚書右僕射封扶風)¶
<pb:KR3k0030_WYG_223-3b>¶
(縣開國伯以褒嘉之公亦樂政之和知人之恱而侈上/之賜也於是為堂於其居之西北隅號曰谿堂以饗士)¶
(大夫通上下之志既饗其従事陳曾謂其衆言公之畜/此邦其勤不亦至乎此邦之人纍公之化惟所令之不)¶
(亦順乎上勤下順遂濟登玆不亦休乎昔者人謂斯何/今者人謂斯何雖然斯堂之作意其有謂而喑旡詩歌)¶
(是不考引公徳而接邦人於道也乃使来請其詩曰一/帝奠九壥有葉有年有荒有條河岱之間乃我憲考)¶
(収正之視邦選侯以公来尸公来尸之人始未信公不/飲食以訓以狥孰飢無食孰呻孰嘆孰寃不問而得分)¶
(願孰為邦蟊節根之螟羊狠狼貪以口覆城吹之煦之/摩手拊之箴之石之膊而磔之凡公四封既富以强謂)¶
(公吾父孰違公令可以師征不寜守邦公作谿堂播播/流水淺有蒲蓮深有蒹葦公以賓燕其鼓駭駭公燕谿)¶
(堂賔校醉飽流有跳魚岸有集鳥既歌以舞其鼔考考/公在谿堂公御琴瑟公暨賔賛稽經諏律施用不差人)¶
<pb:KR3k0030_WYG_223-4a>¶
(用不屈谿有薲苽有龜有魚公在中/流右詩左書無我斁遺此邦是休)栁宗元新堂記(將/為)¶
(穹谷嵁巖淵池於郊邑之中則必輦山石溝澗壑凌絶/嶮阻疲極人力乃可以有為也然而求天作地生之狀)¶
(或無得焉逸其人因其地全其天昔之所難今於是乎/在永州實惟九疑之麓其始度土者環山為城有石焉)¶
(翳于奥草有泉焉伏于土塗虵虺之所蟠狸鼠之所游/茂樹惡木嘉葩毒卉亂雜而争植號為穢墟韋公之来)¶
(既逾月理甚無事望其地且異之始命芟其蕪行其塗/積之丘如蠲之瀏如既焚既釃竒勢迭出清濁辨質美)¶
(惡異位觀其植則青秀敷舒視其畜則溶漾紆餘怪石/森然周于四隅或列或跪或立或仆竅穴逶䆳堆阜突)¶
(怒乃作棟宇以為觀游凡其物類莫不合形輔勢效伎/於堂廡之下外之連山髙原林麓之崖間厠隱顯邇延)¶
(野緑逺混天碧咸會於譙門之内已乃延客入觀繼以/宴娯或賛且賀曰見公之作知公之志公之因土而得)¶
<pb:KR3k0030_WYG_223-4b>¶
(勝豈不欲因俗以成化公之釋惡而取美豈不欲除殘/而佑仁公之蠲濁而流清豈不欲廢貪而立廉公之居)¶
(髙以望逺豈不欲家撫而户曉夫然則是堂也豈獨草/木土石水泉之適歟山原林麓之觀歟將使繼公之理)¶
(者視其細知其大也宗元請志諸/石措諸壁編以為二千石楷法)歐陽脩有美堂記(嘉/祐)¶
(二年龍圖閣直學士尚書吏部郎中梅公出守於杭於/其行也天子寵之以詩於是始作有美之堂盖取賜詩)¶
(之首章而名之以為杭人之榮然公之甚愛斯堂也雖/去而不忘今年自金陵遣人走京師命予誌之其請至)¶
(六七而不倦予乃為之言曰夫舉天下之至美與其樂/有不得而兼焉者多矣故窮山水登臨之美者必之乎)¶
(寛閒之野寂寞之鄉而後得焉覽人物之盛麗誇都邑/之雄冨者必據乎四達之衝舟車之會而後足焉盖彼)¶
(放心於物外而此娛意於繁華二者各有適焉然其為/樂不得而兼也今夫所謂羅浮天台衡岳廬阜洞庭之)¶
<pb:KR3k0030_WYG_223-5a>¶
(廣三峽之險號為東南竒偉秀絶者乃皆在乎下州小/邑僻陋之邦此幽潜之土窮愁放逐之臣之所樂也若)¶
(乃四方之所聚百貨之所交物盛人衆為一都會而又/能兼有山水之美以資富貴之娛者惟金陵錢塘然二)¶
(邦皆僣窃於亂世及聖宋受命海内為一金陵以後服/見誅今其江山雖在而頽垣廢趾荒烟野草過而覽者)¶
(莫不為之踌躇而悽愴獨錢塘自五代時知尊中國効/臣順及其亡也頓首請命不煩干戈今其民幸富完安)¶
(樂又其俗習工巧邑屋華麗盖十萬餘家以湖山左右/映帶而閩商海賈風帆浪舶出入於江濤浩渺煙雲杳)¶
(靄之間可謂盛矣而臨是邦者必皆朝廷公卿大臣若/天子之侍従又有四方遊士為之賓客故喜占形勝治)¶
(亭榭相與極遊覽之娛然其於所取有得於此者必有/遺於彼獨所謂有美堂者山水登臨之美人物居邑之)¶
(繁一寓目而盡得之盖錢塘兼有天下之美而斯堂者/又盡得錢塘之美焉冝乎公之甚愛而難忘也梅公清)¶
<pb:KR3k0030_WYG_223-5b>¶
(慎好學君子也視其所好可以知其人焉四年八月丁/亥廬陵毆陽脩記  梅公作此堂最得登臨佳處歐公)¶
(為之作記人謂公未嘗至杭而所記如目覽坐/堂上者使之為記未必能如是之詳也見文集)張文潜¶
氷玉堂記(熈寜中余為臨淮主簿始得拜劉公道原於/汴上是時道原方脩資治通鑑而執政有素)¶
(髙其才者将用以為屬道原義不屈遂以絶復以親老/求為南康酒官故書未成而去余既慕公之義而望其)¶
(眉宇聴其議論其是非予奪之際凜然可畏而服也士/大夫皆曰劉君之賢非獨其信道篤立心剛博學洽問)¶
(之所至是盖得父之風烈公之父諱煥字凝之有詞學/為小官數以事屈在勢者節髙不能容於世年五十餘)¶
(為穎上令即致仕歸隠於廬山築室種蔬而食之無求/於物人皆師尊焉於是既老矣公歸廬山無幾何得疾)¶
(以元豐元年九月卒公諱恕道原盖其字後十餘年而/當元祐元年余受詔校資治通鑑於秘書省是時公同)¶
<pb:KR3k0030_WYG_223-6a>¶
(時脩史之人往往而在道公之事本末尤詳皆曰道原/亷介剛直其仕必欲達其道不以一毫挫於人者也方)¶
(其激於義而作雖足蹈坎井手攬虎兕視之若無見雖/古烈士或愧焉平居自負經濟大畧而視其為吏則嚴)¶
(簿書束胥吏撫鰥寡繩豪猾纎悉曲當皆可為後法其/學自書契以来以至于今國家治亂君臣世系廣至於)¶
(郡國山川之名物詳至於嵗月日時之後先問焉必知/考焉必信有疑焉必决其言滔滔汩汩如道其鄰里族)¶
(黨之事也其著書有疑年譜年略譜通監外紀十國紀/年惟十國紀年先成世傳之世以比遷固歆向公亦自)¶
(以不愧而自范曄以降不論也當時司馬君實歐陽文/忠號通史學貫穿古今亦自以不及而取正焉疑之晩)¶
(善養性篤行老益壯年八十二後道原數年卒累官至/屯田員外郎其終也未嘗疾沐浴正冠而絶嗚呼亦異)¶
(矣元符中佘補官廬陵道原之子羲仲主簿於徳安叙/其大父與父之事示予且曰頃眉山蘇子由嘗道廬山)¶
<pb:KR3k0030_WYG_223-6b>¶
(拜我大父於牀下出而歎曰凜乎非今世之士也其卒/為詞以哭曰疑之為父與道原之為子潔亷不撓氷清)¶
(而王剛鄉人是其言名吾大父所居之堂曰氷玉君為/我實記之余曰昔司馬談能推明孔子作春秋之意欲)¶
(為史未成以授其子遷而遷遂能網羅三代放逸舊聞/馳騁上下数千載成一家之書與六經並傳父子之於)¶
(文學美矣節無聞焉䟽廣受於宣帝有師傳恩而父子/一旦棄去視捨冨貴如棄塵垢骨月之際風節同矣而)¶
(文學無傳焉孰如君家父子文學風節輝輝並著名立/於父而顯於子千載之逺四海之廣而一家擅之嗟乎)¶
(世固未嘗有也余始應舉時與道原之弟格遊愛其學/博而論正是蓋得其兄之餘而羲仲敏於學而健於文)¶
(屹然好名而立節者也余知氷玉堂之洒埽有繼矣其/爵里世系與其行事之詳則既有誌之者矣故不復出)¶
(因為詞以系之曰而我所思之人兮嗟可想而不可見/意其人兮俯青雲  下睨矚九日而不眩超然不知其)¶
<pb:KR3k0030_WYG_223-7a>¶
(何之兮遺此空山之故居豈訪重華而陳誼兮父唱子/和與仙聖乎為徒紓為雲霓兮注為江湖偉為哲人兮)¶
(我言在書超駕言而従之兮指廬山乎休吾車耕山而/食兮梁谿而漁儼頓轡而不敢留兮恐其尚謂我汚也)¶
朱元晦氷玉堂記(南康使君曾侯致虚既葺屯田劉公/之墓明年乃訪得其故居遺趾於郡)¶
(治之東暇日屏騶馭披荆棘而往觀焉問其北隠然以/髙者則劉公所賦之東臺也顧其南窊然以下者則詩)¶
(序所指之蓮池也蓋自兵亂以来蕪廢日乆唯是僅存/而其他則皆漫滅不可復識矣曾侯為之躊躇四顧喟)¶
(然而嘆曰凝之之為父道原之為子其髙懐勁節有如/歐馬蘇黄諸公之所道是亦可謂一世之人豪矣想其)¶
(平日之居此林塘館宇之邃詩書圖史之盛既有以自/適其適而一時遊且宦於此邦者亦得以叩門避席而)¶
(考徳問業焉何其盛也顧今百年之外臺傾沼平鞠為/灌莽而使樵兒牧子皆得以嘯歌躅躑於其上又何其)¶
<pb:KR3k0030_WYG_223-7b>¶
(可悲也雖然此吾事也不可以不勉乃出少府羡錢贖/之民間垣而塈之以合於郡圃纍石以崇其臺引流以)¶
(深其池遂作氷玉之堂於臺之西北而繪劉公父子之/象於其上且聞陳忠肅公之嘗館于是也則又繪其象)¶
(以侑焉既而所謂是二堂漫浪閣者亦以次舉而皆復/其舊既成使人以圖及書来屬予記予惟異時承乏此)¶
(邦亦嘗有意於斯而不克就今披圖考騐尚能憶其彷/彿固喜曾侯之敏於事而能有成矣抑予又有感焉近)¶
(嵗以来人心不正行身者以同流合汚為至行任事者/以便私適己為長策其聞劉氏父子之風不唾而詈之)¶
(者幾希矣欲其能如曾侯一以表賢善俗為心而不奪/於世豈可得哉於是既書其事而適有以陳令舉騎牛)¶
(詩畫為寄者因并以遺曾侯請/刻堂上以補一時故事之缺云)蘇子瞻醉白堂記(故魏/國忠)¶
(獻韓公作堂於私第之池上名之曰醉白取樂天池上/之詩以為醉白堂之歌意若有羡於樂天而不及者天)¶
<pb:KR3k0030_WYG_223-8a>¶
(下之士聞而疑之以為公既已無愧於伊周矣而猶有/羡於樂天何哉軾聞而笑曰公豈有羡於樂天而已乎)¶
(且願為尋常無聞之人而不可得者天之生是人也將/使任天下之重則寒者求衣飢者求食凡不獲者求得)¶
(茍有以與之將不勝其求是以終身處乎患難之域而/行乎利害之途豈其所欲哉夫忠獻公既已相三帝安)¶
(天下矣浩然將歸老於家而天下共挽而留之者莫釋/也當是時其有羡於樂天無足怪者然以樂天之平生)¶
(而求之於公較其所得之厚薄淺深孰有孰無則後世/之論有不可欺者矣文致太平武定亂略謀安宗廟而)¶
(不自以為功急賢才輕爵禄而士不知其恩殺伐果敢/而六軍安之四夷八蠻想聞其風采而天下以其身為)¶
(安危此公之所有而樂天之所無也乞身於强健之時/退居十有五年日與其朋友賦詩飲酒盡山水園池之)¶
(樂府有餘帛廩有餘財而家有聲妓之奉此樂天之所/有而公之所無也忠言嘉謨妓於當時而文采表於後)¶
<pb:KR3k0030_WYG_223-8b>¶
(世死生窮達不易其操而道徳髙於古今此公與樂天/之所同也公既不以其所有自多亦不以其所無自少)¶
(將推其同者而自託焉方其寓形於一醉也齊得失㤀/禍福混貴賤等賢愚同乎萬物而與造物者遊非獨自)¶
(比於樂天而已古之君子其處已也厚其取名也廉是/以實浮於名而世誦其美不厭以孔子之聖而自比於)¶
(老彭自同於丘明自以為不如顔淵後之君子實則不/至而皆有侈心焉臧武仲自以為聖白圭自以為禹司)¶
(馬長卿自以為相如楊雄自以為孟軻崔浩自以為子/房然後世終莫之許也由此觀之忠獻公之賢於人也)¶
(逺矣昔公嘗告其子忠彦將求文於軾以為記而未果/公薨既葬忠彦以告軾以為義不得辭也乃泣而書之)¶
詩集鸞栖(丨鳯丨堂/廡潘尼)燕入(舊時王榭堂前丨飛丨/尋常百姓家劉禹錫)依竹¶
(野外堂/丨丨杜)䕃茅(背廓堂成/丨白丨杜)宿霧披(公堂丨/丨丨)西郊向(時出碧/鷄坊丨)¶
<pb:KR3k0030_WYG_223-9a>¶
(丨丨草堂/並同上)風露入(丨丨氣丨/秋堂涼韓)達者升(㳺夏三千志丨/丨得丨堂杜)髙¶
且新(中堂丨/丨丨韓)開襟豁(丨丨野/堂丨杜)¶
　¶
　¶
　¶
　¶
　¶
　¶
<pb:KR3k0030_WYG_223-9b>¶
　¶
　¶
　¶
　¶
　¶
　¶
　¶
　古今合璧事類備要别集卷十七¶
