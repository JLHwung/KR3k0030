# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:10.892674
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 外集卷五十四
<pb:KR3k0030_WYG_354-1a>¶
欽定四庫全書¶
　古今合璧事類備要外集卷五十四¶
　　　　　　　　　　　　宋　謝維新　撰¶
　燈燭門¶
　　燈　附　燈檠　燭　燭蛾¶
　燈燭總論(燈火也所以續明破暗於暮夜為有功當/日沈西海四顧昏黑一有緩急不有以代)¶
　(明則一舉足間擬步如漆則不顛且踣者幾希此燈/之所以為有功於暮夜也然膏沃則光燁炷盡則燼)¶
　(滅惟益其炷續其膏為主人者時加挑撥/眼前光景夜不夜矣釭燈盞檠其架也)¶
<pb:KR3k0030_WYG_354-1b>¶
事類金釭(丨丨銜壁是為列錢注燈盞/列於室有似列錢班西都賦)蘭膏(焚丨丨以/繼晷進學)¶
(解/)燭燼(燈火也燈丨丨曰/炧說文炧似也文)膏明(丨以丨自/茁漢書)朱燼(輝輝丨/丨熖熖)¶
(紅熒庾/信賦)青光(燼長宵久光丨/夜寒庾信賦)瑞應(樊噲問陸賈曰自古/人君受命於天云有)¶
(丨丨豈有是乎賈曰目動得酒食燈花得錢財乾鵲噪/而行人至蜘蛛集而百事喜小既有徵大亦宜然西京)¶
(雜/記)靈恠(武帝既耽於丨丨嘗得丹豹之髓白鳯之膏磨/青鍚為屑以純蘓油和之照於神壇夜暴雨火)¶
(光不滅有雙蛾如蜂赴侍者/舉麟鬚之拂以驅之洞𠖇記)然九燈(漢武帝祈王母於/宫中丨丨光之丨)¶
(内/傳)建四燈(荀采爽之女為隂瑜妻而夫蚤亡爽逼嫁與/太原郭奕入奕家暮乃去惟帳丨丨丨按劒)¶
(正坐郭/不敢通)鬼魅争光(嵇中散燈下彈琴忽有一人面甚小/斯須轉大遂長尺餘單衣革帶嵇視)¶
<pb:KR3k0030_WYG_354-2a>¶
(之既熟吹其燈滅曰吾/恥與丨丨丨丨語林)童子有見(佛圖澄預知劉矅之/敗令童子結齋七日)¶
(取麻油合燕攴躬自研於堂上舉手示丨丨粲然有輝/童子驚曰有軍馬甚衆見一人長大白晳以朱絛縳其)¶
(肘澄曰此即矅也勒甚恱遂/赴洛拒曜生擒之晉藝術傳)㫁帶為炷(皇甫無逸為益/州長史嘗夜宿)¶
(人家遇燈炷盡主人將續之無逸袖/佩刀丨衣丨以丨丨其亷介如此)减油滅火(沈約孤/貧篤志)¶
(學書一夜必十卷母恐其勞生疾常遣丨丨/丨丨畫之所讀夜輒誦之遂愽諸史本傳)囊盛螢火¶
(車武子事見/丨集螢注)乞禁松明(唐昭宗時財用窘乏李茂正令/㩁油以助軍須俄有司言官油)¶
(估賣不行多有松明攙奪丨行丨止葢民間然丨丨為/燈故也優人張廷範曰更有一利便可并月明禁之茂)¶
(正大笑松明之禁/遂止易齊笑林)篝燈密室(陳彭年幼好學母以一子/特所鍾愛禁其夜誦彭年)¶
<pb:KR3k0030_WYG_354-2b>¶
(輒丨丨丨丨不/令母知蒙求)置燈於帳(范文正公門下多延賢士如/胡瑗孫復石介李覯之徒與)¶
(公從遊盡夜肄業帳中夜分不寢後公貴夫人猶收其/帳頂如墨色時以示諸子孫曰爾父少時勤學燈煙跡)¶
(也言/行錄)¶
燈檠作三鴈足(黄山谷與黨伯舟書云欲作鍚燈檠一/枚高七寸盤闊六寸足丨丨丨丨不須)¶
(高受盞圏徑二寸半盞面三寸盞傍作小圏如釵股屈/之鴈足燈漢武帝上林中燈制度極佳至今士大夫家)¶
(有/之)見一婦人(宋潛為甘陵巡檢故人趙當訓其子弟忽/見美婦人立燈下唱曰郎行久不歸妾心)¶
(傷亦苦低迷羅箔風泣向西窻雨遂滅燈趍趙就寢曰/妾本東方人鬻身彭城郡今郎觀光上國孤眠暗室故)¶
(來相伴明夜又來唱曰一自别來音信杳相思瘦得肌/膚小秋夜迢迢更漏長守盡寒燈天未曉後又曰獨倚)¶
<pb:KR3k0030_WYG_354-3a>¶
(朱扉翠黛顰傷嗟良夜暫相親如今且伴才郎宿應為/才郎喪此身諸生恠趙精神恍惚具告其父潛往觀焉)¶
(見一婦人唱曰向曉臨鸞拂黛眉紅妖艷冶照羅幃不/辭夜夜偷相訪只恐傍人又得知宋大呼遽入以手抱)¶
(之甚細乃一燈檠耳/遂焚之雲齋廣錄)高邁燈頌(離婁之目處暗室或不/能覩燈處之皎如也澄)¶
(公之掌在𤣥夜或不能照燈在之了如也故大雄氏以/方便力救黑暗界藉其光誘其人佛所以有燃燈名法)¶
(所以有傳燈義大抵長明燈是其藴乎夫日主晝太陽/之精中則昃昃則没我長明燈不没月主夜太隂之精)¶
(滿則虧虧則盡我長明燈不盡日月尚爾況小光小明/哉要自積苦為海舉足見溺積邪為山舉足見礙竟不)¶
(能髣髴之或髣髴之不克成就之言之可為長歎我邑/中有俊傑主此燃燈精進成就於寳融寺藏經院且夫)¶
(蘭炷爇火吾見其盛未見其㣲也鐵盆盛膏吾見其增/未見其減也一籠而四時長花滿室而終嵗不夜人見)¶
<pb:KR3k0030_WYG_354-3b>¶
(之一作禮眼蒙利冄作禮心蒙美目自相照了内外由/是洞徹然則終日見燈未嘗見燈終日未見燈未嘗未)¶
(見燈夫達觀者乃如是也意者不獨如此直上照一天/二天乃至三十三天無門不闢恒沙等人由兹而入直)¶
(下照一地二地乃至一十八地有獄皆開多刼罪人由/茲而出若然者四維上下虚空可思量不可思量邪我)¶
(長明燈實相功徳亦復如是邁三數年内顧銘頌之間/迫賤事未搆斯文一朝染目疾朦朧不自審從何得也)¶
(遂夢神人語邁曰子於長明燈其有負乎邁應聲而寤/寤而起起而作頌明日目愈頌曰見外燈長明見内燈)¶
(長明萬惡自光中滅萬善自光中生不見一燈百千萬/億燈乃至於無窮不見一人百千億人歸之於大同空)¶
(即是色色即是空弟/子作頌允執厥中)宋白燈讃(灼灼燈華耿耿秋夕/人愛其財我愛其容)¶
詩集含光(丨丨似燭/龍謝眺)生暈夢(覺燈丨/謝眺)何太喜(燈花丨/丨丨杜)更¶
<pb:KR3k0030_WYG_354-4a>¶
含輝(燈殘猶未滅將盡/丨丨丨紀少瑜)燈燼繁(頭白丨明夜何/須花丨丨杜)燈影照¶
(丨丨丨/無寐)排銀粟(今夕知何夕花然錦帳中自能當雪暖/那肯待春紅囊裏丨丨丨釵頭綴玉蟲)¶
(更煩符喜事來/報主人翁韓)似紅蓮(破暗長明世代深煙和香氣兩沉/沉不知社㸃人何在只見當年)¶
(火至今曉丨丨丨開沼面夜如寒月鎮潭心孤/光自有龍神䕶雀戯蛾飛不敢侵羅隠長明燈)生寒燼¶
(灼灼丨丨丨終朝照夕明從教/古冇驗然滅本無情梅堯臣)吐丹榮(迴鱗抱雙帶倒/鳯丨丨丨水宇)¶
(寒生暈風疏動有聲燼垂金藕細影透玉/荷清斗帳依東壁誰人夢不成石曼卿)怕冷風(一㸃/分明)¶
(直萬金開時唯怕丨丨侵主人若也/勤挑撥敢向樽前不盡心古今詩話)愁夜雨(分影由來/恨不同綠)¶
(窻孤館两何窮熒煌短熖長疑暗零落殘花旋委空幾/處隔簾丨丨丨誰家當户怯秋風莫言明滅無多事曾)¶
<pb:KR3k0030_WYG_354-4b>¶
(比人生一/世中韓喜)小籠疎四面(丨丨丨丨丨明紙罩孤燈自小/共寒熱相親如友朋舊書曾遍)¶
(照新燭莫相憎幾為吟詩苦/留光到夙興張天覺讀書燈)半㸃伴三更(老穉都眠我/獨醒寒燈丨)¶
(丨丨丨丨雙花忽作蜻/蜓眼孤熖仍懸玉膽瓶)輝光生滿室(昏昏擬步方如漆/虚心喜有榮華質)¶
(主人倘不靳吹噓㑹使/丨丨丨丨丨並聲應)¶
燈檠二尺便(長檠八尺空自長/短檠丨丨丨且光)殘年債(光卷吾今一字/無打包隨處野)¶
(僧如短檠未盡丨丨丨欲問班/生試借書陳去非題繼室蟠室)¶
　　燭　附　燭蛾¶
　燈燭總論(燭捲帛等物為心四向澆蠟為之筆直㸃/之光輝連屬不息然有小大不等亦燈之)¶
<pb:KR3k0030_WYG_354-5a>¶
　(别名也蛾飛蟲明燭宵舉/則羣然來赴一名慕光)¶
事類燧火(司烜氏掌以丨取丨於日/漬供祭祀之明燭周官)蘭膏(丨丨明燭注/以丨漬丨取)¶
(其香也宋/玉招魂)燭至(侍坐於所尊丨丨起/注異晝夜也禮記)燭盡(燭不見跋注/跋本也丨丨)¶
(則去/之記)請繼以燭(陳公子完與顓孫奔齊使為工正飲桓/公酒樂公曰以燭繼之辭曰臣卜其晝)¶
(未卜其夜不敢/左莊二十二年)誤書舉燭(鄭人有遺燕相國書者夜書/謂持燭者曰舉燭而丨丨丨)¶
(丨舉相受書曰舉燭高明/高明者舉賢而任之韓子)日暮燭滅(楚莊王賜羣臣酒/丨丨丨丨有引美)¶
(人衣者美人援絶其冠纓告王王曰人醉失禮奈何欲/顯婦人之節而辱士乎乃命羣臣皆絶去冠纓然後上)¶
(燭司馬/彪戰畧)夜雨燭盡(顔叔子曾獨居一室夜大雨比屋舎/崩有一女投之叔子令女執燭燭盡)¶
<pb:KR3k0030_WYG_354-5b>¶
(乃破屋柱續/至明不貳史)願分餘光(甘茂亡秦奔齊逢蘓代為齊使/秦茂曰臣聞貧人女與冨人女)¶
(㑹績貧人女曰我無以買燭而子之燭光幸有餘願分/我餘光無損子明而得一便焉今臣困而君方使秦茂)¶
(之妻子在焉丨/以餘光振之)何愛餘光(齊女徐吾者東海上貧婦與/其鄰婦李吾合燭夜績徐吾)¶
(最貧而燭不屬或謂李吾曰徐吾燭如不屬請無與夜/徐吾曰妾以貧故起常先去常後掃陳席以待來者坐)¶
(常處不為貧故也今一室之中益一人燭不為益明去/一人燭不為益闇丨丨東壁丨丨莫之能應遂復與夜)¶
(績/)光分鄰燭(匡衡勤學家貧無燭鄰舎有/燭不逮乃穿壁引其光讀書)不燃官燭(巴/秪)¶
(為揚州刺史與客坐闇暝之/中丨丨丨丨謝承後漢書)舉蠟燭擲(周顗字伯仁友/愛過人弟嵩飲)¶
(醉瞋目面謂伯仁曰君才不如弟而横得重名須臾/丨丨丨火丨伯仁伯仁笑曰阿奴火攻固出下策耳)以¶
<pb:KR3k0030_WYG_354-6a>¶
蠟燭炊(石季倫丨丨丨灼丨王/愷以飴糖澳釡世說)刻燭賦詩(蕭文琰丘令/揩江拱並以)¶
(文稱竟陵王夜賦詩約四韻丨丨一寸文琰曰何難之/有乃與江拱共擊鉢立韻響絶而成王僧孺傳南史)燃¶
燭奕棋(後魏甄琛舉秀才入都常以奕棋通夜不止手/下蒼頭奴常令執燭或時睡則加杖奴不勝痛)¶
(楚乃曰郎君若為讀書執燭不敢辭罪/今愽奕是何事也琛大慙遂研習經史)蠟淚楺紙(柳公/權充)¶
(翰林侍書學士毎玉堂召對繼之燭見/跋語猶未盡宫人以丨丨丨丨繼之)蓮炬還院(令狐/綯為)¶
(翰林承㫖夜對禁中燭盡以傳/金丨花丨送丨丨吏皆驚本)謂之燭奴(申王以龍檀/木刻童子緑)¶
(衣束帶毎遇夜集列執畫/燭丨丨丨丨天寳遺事)燃燭十圍(五代淮南王渥居/喪晝夜酣飲樂然)¶
(十圍之燭以擊毬一/燭費錢數萬續世說)樺燭百炬(本朝京師毎嵗正旦曉/漏以前宰相三司使大)¶
<pb:KR3k0030_WYG_354-6b>¶
(金吾皆以丨丨丨丨擁馬方布象城謂之火城仍雜以/衣綉鳴珂焜燿街陌如逢宰相即諸司火城悉皆撲滅)¶
(國史/補)燭燃公鬚(韓魏公帥定武時夜作書令一侍兵執/燭於旁侍兵他顧丨丨丨丨遽以袖揮)¶
(之而作書如&KR0008;少頃回視已易其人公恐主吏鞭/之亟呼曰勿易之渠方解持燭矣軍中感服記聞)燭淚¶
成堆(鄧州花蠟燭云是㓂萊公法公自少富貴不㸃油/燈雖厠溷間丨丨丨丨杜祁公在官未嘗然官燭)¶
(油燈一炷與客相對二公皆名臣奢儉不同如此然祁/公夀考終吉萊公有南迁之禍雖其不幸亦可為戒歸)¶
(田/錄)夜蛾赴燭(宋傅亮以少帝失徳内懐憂懼直宿禁/中睹夜蛾赴燭作感物賦以寄意焉)傅¶
𤣥燭銘(煌煌丹燭熖熖飛光取則龍景擬象扶桑/照彼𤣥夜炳若朝陽焚形監世無隠不彰)¶
詩集秉燭(何不丨丨/遊古詩)愛燭(更長丨/丨紅)題詩(丨丨蠟/炬紅)檢書(丨/丨)¶
<pb:KR3k0030_WYG_354-7a>¶
(燒燭短/並杜)金花(庭炬折丨/丨唐詩)蘭燼(仙漏迢迢出建章宮簾不/動透清光金幃露白新裁)¶
(詔畫閣春紅正試粧淚滴盃盤何所恨燼飄蘭麝/暗和香多情更有分明處照得歌塵下燕梁鄭谷)丹心¶
(六龍西走入崦嵫寂寂華堂漏轉時/一寸丨丨如見用便為灰燼亦無辭)¶
　¶
　¶
　¶
　¶
　¶
<pb:KR3k0030_WYG_354-7b>¶
　¶
　¶
　¶
　¶
　¶
　¶
　¶
　古今合璧事類備要外集卷五十四¶
