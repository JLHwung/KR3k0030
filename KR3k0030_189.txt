# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:06.601284
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 續集卷三十九
<pb:KR3k0030_WYG_189-1a>¶
欽定四庫全書¶
　古今合璧事類備要續集卷三十九¶
　　　　　　　　　　　　宋　謝維新　撰¶
　性行門¶
　　滑稽¶
　事理發揮(滑稽其多智圓曲之貌乎淳于髠仰天大/笑齊威王横行優孟揺頭而歌負薪者以)¶
　(封優旃臨檻疾呼陛楯得以半更豈亦不偉哉然其/應諧也似優其不窮也似哲其正諫也似直其穢徳)¶
　(也似隱非夷齊而是柳下惠首陽為拙柱下為工飽/食安坐以仕易農依隱玩世詭時不逢東方生其雄)¶
<pb:KR3k0030_WYG_189-1b>¶
　(乎子夏曰雖小道必有可觀者焉此之謂也然至於/言非若是言是若非變亂異同利口覆邦則曽不若)¶
　(噤不能言者/之為愈也)¶
事類突梯(丨丨滑/稽楚辭)解紛(談言徽中亦可丨/丨史記滑稽𫝊序)亂異同(滑亂/也稽)¶
(同也言辨捷之人言非若是/言是若非丨丨丨也索隱注)不遜讓(褚先生曰臣幸得/以經術為郎而好)¶
(讀外家傳語竊丨丨丨復作故事滑稽之語六章編之/於左可以覽觀揚意以示後世好事者讀之以游心駭)¶
(耳以附益上方太/史公之三章史記)有鳥在庭(淳于髠齊贅壻長不滿七/尺滑稽多辯數使諸侯未)¶
(嘗屈辱齊威王喜隱好為淫樂長夜之飲沈&KR0698;不治委/政卿大夫百官荒亂諸侯並侵國且危亡左右莫敢諫)¶
(髠說之以隱曰國中有大鳥止王之庭三年不蜚又不/鳴王知此鳥何也王曰此鳥不飛則已一飛冲天不鳴)¶
<pb:KR3k0030_WYG_189-2a>¶
(則已一鳴驚人於是乃朝諸縣令七十二人賞一人誅/一人奮兵而出諸侯震驚皆還齊侵地威行三十六年)¶
(史/記)飛鵠空籠(齊使髠獻鵠於楚出邑門道飛其鵠徒掲/丨丨造詐成辭往見楚王曰齊王使臣來)¶
(獻鵠過於水上不忍鵠之渇出而飲之去我飛亡吾欲/刺腹絞頸而死恐人議王以鳥獸之故令士自傷殺也)¶
(鵠毛物多相類者欲買而代之是欺王也欲赴他國奔/亡痛吾兩主使不通故來服過叩頭受罪楚王曰善有)¶
(信士若此厚賜之/倍鵠在也同上)橘葉似枳(晏子短小使楚楚人為小/門於大門側而延晏子晏)¶
(子不入曰使狗國者從狗門入今臣使楚不當從狗門/入王曰齊無人耶對曰齊之臨淄張袂成帷揮汗成雨)¶
(何為無人齊使賢者使賢王不肖者使不肖王嬰不肖/故使王耳及嬰坐左右縛人王問何為者曰齊人坐盜)¶
(王視晏子曰齊人善盜乎晏子對曰嬰聞橘生江北則/為枳葉徒相似其實味不同水土異也今此人生於齊)¶
<pb:KR3k0030_WYG_189-2b>¶
(不為盜入楚則盜得無楚之水土使為/盜耶王笑曰寡人反取病焉晏子春秋)麋鹿觸冦(始皇/議欲)¶
(大苑囿東至函谷關西至雍陳倉優旃曰善多縱禽獸/於其中冦從東方來令丨丨丨之足矣始皇以故輟)¶
(止同/上)操一豚蹄(齊王使淳于髠之趙請救兵齎金百斤/車馬十駟淳于髠仰天大笑冠纓索絶)¶
(曰臣從東方來見道傍有禳田者丨丨丨丨酒一盂祝/曰甌窶滿篝汚邪滿車五穀皆熟穰穰滿家臣見其所)¶
(持者狹而所欲者奢故笑之於是齊威王/乃益齎黄金千鎰白璧十雙車馬百駟)以六畜葬(優/孟)¶
(者楚之樂人也楚莊王有所愛馬死使羣臣喪之欲以/棺槨大夫禮葬之優孟曰大夫禮葬之薄請以人君禮)¶
(葬之諸侯聞之皆知大王賤人而貴馬也王曰寡人之/過一至此乎優孟曰請為大王丨丨丨丨之以壠竈為)¶
(槨銅歴為棺齎以薑棗薦以木蘭祭以粳稻葬/衣以火光葬之於人腹腸於是王乃使以馬)效孫叔敖¶
<pb:KR3k0030_WYG_189-3a>¶
(優孟楚樂人楚相孫叔敖知其賢善待之叔敖死其子/窮困負薪逢優孟曰我叔敖子父死時屬我貧困往見)¶
(優孟優孟曰若無逺有所之即為叔敖衣冠抵掌談語/嵗餘莊王置酒孟前為夀且大驚以為叔敖復生也欲)¶
(以為相叔敖孟請歸與婦計之三日復來曰婦言慎無為/楚相盡忠楚王得以霸今死其子無立錐之地負薪以自)¶
(衣食如叔敖不如自殺於是莊/王謝孟召叔敖子封之寢丘)咄老女子(武帝時所幸/倡郭舍人發)¶
(言陳辭雖不合大道然令人主和說武帝少時乳母東/武侯母也母家奴從横暴長安聞於中不忍致之法有)¶
(司請徙之邊奏可母當入至上前面見辭先見郭舍人/爲下泣舍人曰即入辭去疾步數還顧母如其言舎人)¶
(疾言罵之曰丨丨丨丨何不疾行陛下已壯矣寧尚須/汝乳而活邪尚何還顧於是帝憐焉乃詔止無徙罰譖)¶
(之/者)呼陛楯郎(優旃者秦倡朱儒也秦始皇時置酒而天/雨陛楯者皆苦寒優旃見而哀之謂之曰)¶
<pb:KR3k0030_WYG_189-3b>¶
(我即呼汝汝疾應曰諾居有頃殿上上夀呼萬嵗優旃/臨檻大丨曰丨丨丨郎曰諾優旃曰汝雖長何益幸雨)¶
(立我雖短也幸休居於是/始皇使陛楯者得半相代)紿騶侏儒(東方朔待詔公車/奉禄薄未得省見)¶
(乆之朔丨丨本廐之御騶也丨丨短人也曰上以若曹/無益於縣官徒索衣食今欲盡殺若曹上過朱儒皆號)¶
(泣頓首上問何為對曰東方朔言上欲盡誅臣等上召/問朔對曰臣朔生亦言死亦言朱儒三尺餘奉一囊粟)¶
(錢二百四十朱儒飽欲死臣朔饑欲死臣言可用幸異/其禮不可用罷之無令索長安米上大笑稍得親近)¶
號曰智囊(秦樗里子滑稽/多智丨丨丨丨)談類俳優(枚臯為郎丨笑丨/丨丨為賦頌好嫚)¶
(戲以故得媟黷貴幸比/東方朔郭舍人等本𫝊)元子惡圓論(元子家有乳母為/員轉之器以悦嬰)¶
(兒嬰兒喜之母使為之聚孩孺助嬰兒之樂友人公植/者聞有戲兒之器請見之及見之趍焚之而責元子曰)¶
<pb:KR3k0030_WYG_189-4a>¶
(吾聞古之惡圓之士歌曰寧方為皁不圓為卿寧方為/汙辱不圎為顯榮其甚者則終身不仰視曰吾惡天圎)¶
(或有喻之以天大無窮人不能極逺視四垂因謂之圎/天不圎也對曰天縱不圎為人稱之我亦惡焉次山奈)¶
(何任造圎轉之器悉令悦媚嬰兒小喜之長必好之教/兒學圎且陷不義躬自戲圓又失方正嗟嗟次山入門)¶
(愛嬰兒之樂圎出門當愛小人之趨圎吾安知次山異/日不言圎行圎動圎靜圎以終身乎吾豈次山之友也)¶
(○元子召季川謂曰吾自嬰兒戲圎公植尚辱我言絶/忽乎吾與汝圎以應物圎以趍時非圎不預非圎不為)¶
(公植其操戈/㦸刑我乎)¶
　　嘲謔¶
　事理發揮(以言相調曰嘲以言相戲曰謔口舌之才/人所不能無也故割雞焉用牛刀吾夫子)¶
<pb:KR3k0030_WYG_189-4b>¶
　(且有於戲言而成王剪桐圭以戲唐叔乃曰吾以此/封汝然則其來也尚矣然善&KR0231;謔者不見其為虐彼)¶
　(謔浪笑傲何為者邪/宜不免終風之痛悼)¶
事類戲謔(善丨丨兮不為/虐兮詩淇澳)笑傲(謔浪丨丨中心/是悼詩終風)伊相謔¶
(溱洧刺亂也兵革不息男女相棄淫風大行莫/之能救焉云云丨其丨丨贈之以芍藥詩溱洧)長相優¶
(宋華弱與樂轡少相狎丨丨丨又相謗也子蕩怒以弓/梏華弱於朝注狎親習也優調戲也子蕩樂轡左襄公)¶
于思于思(宋城華元為植巡功城者謳曰睅其目皤其/腹棄甲而復丨丨丨丨棄甲復來使其驂乗)¶
(謂之曰牛則有皮犀兕尚多棄甲則那役人曰從其有/皮丹漆若何華元曰去之夫其口衆我寡注于思多鬚)¶
(貌左/宣二)朱儒朱儒(臧紇救鄫侵邾敗於狐駘國人誦之曰/臧之狐裘敗我於狐駘我君小子朱儒)¶
<pb:KR3k0030_WYG_189-5a>¶
(是使丨丨丨丨使我敗于邾注/臧紇短小故曰朱儒左襄四)嬾讀欲眠(後漢邊詔字/孝先以文學)¶
(知名教授數百人有口辯曽晝日假卧弟子私嘲之曰/邊孝先腹便便丨丨書但丨丨詔潛聞之應時對曰邊)¶
(為姓孝為字腹便便五經笥但欲眠思經事寐與周公/通夢靜與孔子同意師而可嘲出何典記嘲者大慙本)¶
(𫝊/)相煎何急(箕在釜下然豆在釜中泣/本是同根生丨丨丨太丨)有犬為獨(蜀使/張奉)¶
(使於孫權前以姓召啁闞澤澤不能答薛綜下行酒因/勸云蜀者何也丨丨丨丨無犬為蜀横目茍身蟲入其)¶
(腹奉曰不當復說君吳耶徐應聲曰無口為天有口/為吳君臨萬邦天子之都於是衆坐喜笑而奉無對)配¶
馬成驢(北齊徐之才嘲王昕曰有言則誑近犬便狂加/頸足為馬施角尾成羊盧元明戲之才曰卿姓)¶
(未入人名是字之誤之才答曰卿姓在亡/為虐在丘為虗生男則為虜丨丨則丨丨)馬矢雞卵(吳/諸)¶
<pb:KR3k0030_WYG_189-5b>¶
(葛恪字元遜吳太子啁恪曰元遜可食丨丨/卿使人食丨丨何也恪曰所出同耳權大笑)君口狗竇¶
(張𤣥祖八嵗齒虧先逹知其不常戯之曰丨丨復/何為丨丨答云正使君輩従此中出劉昭㓜童𫝊)丈夫¶
牽船(劉道真遭亂於河側自牽船見一老嫗操櫓劉曰/女子何不調機利杼而操櫓女答曰丨丨何不跨)¶
(馬揮鞭而丨丨/裴啓期語林)乞兒乗車(魏周泰為新城太守司馬宣/王使鍾毓調曰君釋褐登宰)¶
(府三十六日擁麾葢守兵馬郡丨丨丨小丨一何駛乎/泰曰君名公之子少有文采故守吏職獼猴騎土牛又)¶
(何遲/也)以祖相戲(晉庾純為河南尹以賈充姦佞與任愷/共舉充鎮關中充由是不平充嘗在純)¶
(後至充曰君行常居前今何以在後純曰旦有少市井/事不了是以來後世言純之先有伍伯者充之先有市)¶
(魁者充純以此相譏充殊不平及純行酒充不時飲純/曰長者為夀何敢爾乎充曰父老不歸供養將何言也)¶
<pb:KR3k0030_WYG_189-6a>¶
(純發怒曰賈充天下兇兇由爾一人充曰充輔佐二世/蕩平巴蜀有何罪而天下為之兇兇純曰髙貴鄉公何)¶
(在充慙怒上表解/職純懼白劾免官)以名相戲(晉孫盛子放字齊莊年七/八嵗與父俱從庾亮獵亮)¶
(曰君亦來邪應聲答曰無小無大從公于邁亮又問欲/齊何莊放曰欲齊莊周亮曰不慕仲尼邪放曰仲尼生)¶
(知非希企所及亮大竒之曰王輔嗣弗過也庾翼子爰/客嘗候盛見放問曰安國何在曰庾稚恭家爰客笑曰)¶
(諸孫太盛有如此兒放曰未若諸庾翼/翼既而語人曰我故得重呼奴父也)犬名爲戲(晉張/天錫)¶
(嗣位凉州時符堅彊盛天錫遣從事中郎韓博奉表江/左尅日大舉博有口才大司馬桓温甚稱之當大㑹温)¶
(使司馬刁彛嘲之曰君是韓盧後温笑曰刁以君姓韓/故相問他自姓刁那得韓盧後邪博曰明公脫未之思)¶
(短尾者為刁/也一坐推歎)藥名為戲(謝太傅始有東山之志桓公見/藥中有逺志公問謝此藥又名)¶
<pb:KR3k0030_WYG_189-6b>¶
(小草何以一物二稱謝未即答郝參軍答曰處/則為逺志出則為小草謝公殊有愧色世說)藥有二¶
稱(見上/注)麥是何姓(隋麥鐵杖為汝南太守因朝集考功郎/竇威嘲之曰丨丨丨丨鐵杖曰麥豈不)¶
(殊何忽相怪威/赧然無以應之)為是幾艾(鄧艾口吃語稱艾艾晉文王/戯之曰艾艾丨丨丨丨鄧答)¶
(曰鳳兮鳳兮故/是一鳳世說)汝是姓荷(隋何妥年八嵗游國子學助/教顧良戲曰丨丨丨丨葉之)¶
(荷為河水之河妥曰先生姓顧是/眷顧之顧為新故之故衆咸異之)柳條通體(隋柳調為/侍御史楊)¶
(素見調曰丨丨丨丨弱獨揺不須風調正色曰調信無/取公不當以為侍御史調有可取公不應發此言素甚)¶
(竒/之)槐子懸樹(隋侯白機辨敏㨗嘗與楊素並馬路傍有/槐樹顦顇欲死素曰侯秀才理道過人能)¶
(令此樹活否曰取丨丨丨丨枝即活素問/其說答曰論語云子在回何敢死啓顔録)徐肺沈脾(徐/晦)¶
<pb:KR3k0030_WYG_189-7a>¶
(嗜酒沈𫝊師善飡楊嗣復云丨/家丨丨家丨真安穩耶語林)亢體琪骨(晏元獻公以/文章名譽少)¶
(年居富貴性豪俊所延賔客一時名士多出其門罷樞/密副使為南京留守時年三十八幕下王琪張亢最為)¶
(上客丨丨肥大琪目為牛丨最丨立亢目為猴二人以/此自相譏誚琪嘗嘲亢曰張亢觸牆成八字亢應聲曰)¶
(王琪望月呌三聲一/坐為之大笑歸田録)馬黙驢鳴(劉攽性滑稽熙寧中為/試官出臨以教思無窮)¶
(論舉人上請曰此卦大象如何攽曰要見大象當詣南/御苑馬黙為臺官彈奏攽輕薄不當致在文館攽曰既)¶
(云丨丨豈合丨丨呂嘉問提舉市易曽布劾其違法反/得罪嘉問治事如故攽曰豈意曽子避席望之儼然乎)¶
(嘉問字望之/倦游雜録)馬兄驢弟(馬㳙舊唐名士雄才奥學登進/士第履歴已髙唐帝幸梁洋涓)¶
(扈蹕焉至漢中詔除眉州刺史赴任至蜀阻兵王氏强/縻於幕中性耿槩不屈恃才傲物甚不洽於偽蜀主知)¶
<pb:KR3k0030_WYG_189-7b>¶
(王氏有異圖輒不相許或贈繒帛必鎖櫃中題云贓物/王雖知憐其文藝每强容之時或不可數揖出院欲逼)¶
(殺之殊無懼色後朱梁遣使致書於蜀命諸從事韋莊/輩具草答之皆不愜意左右曰何妨命前察判為之王)¶
(氏又有慙色梁使將復命不獲已逆請復職便亟修迴/復㳙一筆而成大稱㫖於是却復前歡因召諸㕔同宴)¶
(飲次㳙斂袵曰偶記一話欲對大王說可乎主許之曰/㳙少年多游謁諸侯每行即必廣齎書策驢亦䭾之馬)¶
(亦䭾之初戒途驢咆哮跳躑與馬爭路而先莫之能制/行半日後抵一坡力疲足憊遍體汗流迴顧馬曰丨丨)¶
(馬兄吾去不得也可為弟搭取文書馬兄喏之遂倂在/馬上却迴顧驢曰丨丨我謂你有多少伎倆畢竟還搭)¶
(在老兄身上蜀主大笑同幕皆遭凌謔及/為蜀開國終不肯居宰輔出王氏聞見録)出杖鼔鞚(蘇/公)¶
(自黄移汝過金陵見荆公公曰好箇翰林學士某乆以/此奉待公曰撫州丨丨丨丨淮南豪子以厚價購之而)¶
<pb:KR3k0030_WYG_189-8a>¶
(撫人有之保之已數世矣不逺千里登門求售豪子擊/之曰無聲遂不售撫人恨怒至河上投之水中吞吐有)¶
(聲視熟而歎曰你早作/聲我不棄汝后山談叢)謂避孔塔(世以癩疾鼻陷為死/證劉貢父晚有此疾)¶
(子瞻曰少壯讀書頗知故事孔子嘗出顔仲二子行而/過市而卒遇其師子路趫捷躍而升木顔淵懦緩顧無)¶
(所之就市中荆人所經幢避之所謂石幢子者既去市/人以賢者所至不可復以故名遂共丨丨丨丨坐者絶)¶
(倒后山/談叢)跌石學士(石曼卿善戲謔嘗出御者失鞚馬驚/曼卿墮地從吏遽扶掖升鞍曼卿曰)¶
(賴我是丨丨丨若瓦學/士豈不跌碎乎百家詩)夾註轎子(施道民為孫威敏所/黥既而復得為民借)¶
(兩軍人肩輿而出曽子固見之曰/好一隻丨丨丨丨聞者絶倒志林)頭閑安帽(張逸密學/知成都僧)¶
(文鑒求見時華陽簿張唐輔同在客次唐輔欲搔首方/脫烏巾睥睨文鑒置於其首文鑒大怒訢於張公公問)¶
<pb:KR3k0030_WYG_189-8b>¶
(其故唐輔曰某方頭痒取下幞頭無處頓放見/大師丨丨遂權頓少時不意其怒也古今詩話)頸縮下¶
車(祖廣行嘗縮頸詣桓南郡始下車桓曰天/甚晴明祖參軍如從屋漏下來續世說)膊聳成山¶
(長孫無忌嘲歐陽詢曰丨/丨丨丨字埋肩不出頭)八百九百(昔之黠者滑稽以/玩世曰彭祖八百)¶
(嵗而死其婦哭之慟其鄰里共解之曰人生八十不可/得而翁八百矣尚何尤婦謝曰汝輩自不喻爾丨丨死)¶
(矣丨丨猶在也世以癡為九百謂其精神不足也又曰/令新視事而不習吏道召胥魁問之魁具道笞十至五)¶
(十及折杖數令遽止之曰我解矣笞六十為杖十四耶/魁笑曰五十尚可六十猶癡耶蘇長公取為偶對曰九)¶
(百不死六十猶/癡后山詩話)三千大千(潭州試經童試官舉經頭一/句曰丨丨丨丨時一閩童誦)¶
(不通因操南音上請曰覆試官不知/下頭有世界耶無世界耶聞者大笑)皛飯毳飯(文潞公/說頃年)¶
<pb:KR3k0030_WYG_189-9a>¶
(進士郭震任介皆西蜀豪逸之士一日郭致柬於任曰/來日請餐丨丨任不曉厥㫖如約以往將日中方具糲)¶
(飯一盂蘆菔鹽各一盤餘更無别物任曰何謂皛飯郭/曰白飯白蘆菔白鹽豈非皛飯耶任勉强食之而退任)¶
(一日復致柬於郭曰來日請食丨丨郭亦如約而往迨/過日中迄無一物郭問之任答曰昨日已曽上聞郭曰)¶
(何也任曰飯也毛蘆菔也毛鹽也毛只此便是毳飯郭/大噱而退蜀人至今為口談俗呼無曰毛魏王語録)¶
下官上官(石中立叅政滑稽有上官秘郎中勸以慎/口對曰丨丨口干丨丨鼻何事續聞録)熱¶
熟顔回(陳叔和為舉子通率少檢後舉制科驟為質朴/時號丨丨丨丨時孔仲舉對制策言天下有可)¶
(歎息慟哭者既而被斥叔和曰孔生真杜園賈誼也/王平甫聞之曰杜園賈誼好對丨丨丨丨倦游録)鄙¶
俚孫通(司馬温公之薨當明堂大饗朝臣以致齋不及/奠肆赦畢蘇子瞻率同輩以往而程頤固爭引)¶
<pb:KR3k0030_WYG_189-9b>¶
(論語子於是日哭則不歌子瞻曰明堂乃吉禮不可謂/歌則不哭也頤又喻司馬諸孤不得受弔子瞻戲曰頤)¶
(可謂燠糟丨丨叔丨丨/聞者笑之孫公談圃)春秋倚閣(歐陽永叔在政府以/詩寄潁隂隱士常秩)¶
(曰笑殺汝隂常處士十年騎馬聽朝雞既而介甫秉政/以右正言直史館召秩秩遂起有無名子改前詩曰昔)¶
(日汝隂常處士却來馬上聴朝雞秩舊治春秋著講解/數十卷自謂聖人之意盡在是矣介甫不好春秋秩遂)¶
(盡諱其所學熙寧六年兩河荒歉詔令所在青苗本錢/權行倚閣王平甫戲秩曰公之丨丨亦權丨丨乎倦游)¶
(録/)孝經問題(有錢塘葉生為太學官無學識有學士假/作葉策題云孝經一序義亦難明且如韋)¶
(昭王是何代之主先儒嶺是何處之山孔子之志四時/常有也何以獨言吾志在春孔子之孝四時長行也何)¶
(以獨言秋行在孝既曰夫子/没而又何以有鯉趨而過庭)郁乎文哉(宋王彧子絢年/五六嵗念論語)¶
<pb:KR3k0030_WYG_189-10a>¶
(至周監於二代外祖何尚之曰可改爺爺乎文哉/絢曰尊者之名安可戲寧可道草翁之風必舅)望之¶
儼然(吕嘉問提舉市易務三司使曽布劾其違法荆公/惑黨人之說反以罪三司曽既罷朝請而嘉問治)¶
(事如故攽聞而歎曰豈應曽子/避席丨丨丨丨望之嘉問字也)乃假蝗虫(賈黄中為相/盧多遜作參)¶
(一日府畿有蝗虫盧曰某聞所有丨丨丨丨/賈曰亦聞不傷稼但蘆多損耳文酒詩話)恐李趨兒¶
(姚峴滑稽姚南仲㢘察陜郊峴以宗從見之忽有投刺/者云李過庭南仲曰過庭之名甚新未知誰家子弟峴)¶
(曰丨是丨/丨丨因録)八百里湖(王荆公好言水利有小人諂曰决/梁山湖八百里水以為田其利大)¶
(矣荆公喜甚徐曰策固善决水何地可容劉貢父在坐/中曰自其旁别鑿丨丨丨丨則可容矣荆公笑而止予)¶
(以為類優旃滑稽漆城難為/䕃室之語故書之聞見録)三百甕虀(蘇曰王狀元未/第時醉墮汴河)¶
<pb:KR3k0030_WYG_189-10b>¶
(為水神扶出曰公有三百千料錢若死於此何處消破/明年遂登第士有乆不第者亦效之陽醉落河河神亦)¶
(扶出士人喜曰我料錢幾何神曰吾不/知也但有丨丨丨黄丨無處消破耳)用歇後語(有頑/民因)¶
(大旱盜决人水灌田為主者執赴伏罪狀云右某只因/天亢律呂調切慮田苗宇宙洪遂偷某人金生麗致得)¶
(其人寸隂是念某不識始制文今/來甘認弔民伐一聽本官忠則盡)求得效方(艾子事齊/宣王一日)¶
(面有憂色宣王怪而問之對曰臣不幸稚子屬疾欲謁/告念王無與圖事者雖在朝班心實係焉王曰盍早言)¶
(乎寡人有良藥稚子頓服其愈矣遂索以賜艾子拜賜/而歸飲其子辰服而已卒他日艾子憂甚戚王問之故)¶
(愀然曰卿喪子可傷賜卿黄金以助葬艾子曰殤子不/足以辱君賜然臣將有所求王曰何求只求前日小兒)¶
(得效/方)苜蓿為饋(齊地多寒春深未莩甲方立春有村老/挈丨丨一筐以饋艾子且曰此物初生)¶
<pb:KR3k0030_WYG_189-11a>¶
(未敢嘗謹先以薦艾子喜曰煩汝致新然我/享之後次及何人曰獻公罷即割以餧驢也)鞋楦為核¶
(有人獻木履於齊宣王無刻斲之迹王曰/此履豈非生乎艾子曰丨丨乃其核也)夜卧蓋薦(蘇/曰)¶
(家貧無濶藁薦與其露足寧且露手君觀吾儕有頃刻/離筆硯者乎至於困睡猶似筆也小兒子不曉事人問)¶
(每夜何所蓋輒答云蓋藁薦嫌其太陋撻而戒之曰後/有問者但云蓋被一日出見客而薦草挂鬚上兒從後)¶
(呼曰且除面上被此所/謂作偽心勞日拙者耶)夜寒著飯(蘇曰無糊絹以桑柴/灰水煑爛更以清水)¶
(煮脫灰氣細研如粉酒煮麵糊丸如桐子大空心酒下/三五十丸治風壯元此所謂著飯喫衣者也或問飯非)¶
(可著衣非可喫答云所以著飯不過為窮所以喫衣不/過為風正與孫子荆枕流潄石作對或人未喻曰丨丨)¶
(蓋藁薦豈非/丨丨也耶)賦中語忌(治平中省試大舜善與人同賦/一舉人見黜心甚不平其破題)¶
<pb:KR3k0030_WYG_189-11b>¶
(云昔有大舜潛心至仁道雖貫於萬世善猶同/於衆人或謂之曰以尿罐對油筒宜乎黜落)詩中對¶
偶(關澥子容推官才俊而容止不揚持服中過南徐客/次見一緋魚朝士倨坐關揖而問之彼疑關為攫徒)¶
(因謔關曰太子洗馬髙垂魚良乆復詢關關答以某之/官乃是皇后騎牛低釣鼈朝士駭曰是何官位關笑曰)¶
(且欲與君對偶/清切泊宅編)新守宴語(有太守初視事三日大排樂/人口號名為報吏民須慶賀)¶
(災星退去福星來太守喜問/誰所撰對曰本州自有舊例)同席酒令(有儒道釋吏丨/丨丨行丨取句)¶
(語首尾字一同儒者曰上以風化下下以風刺上道士/曰道可道非常道釋曰色即是空空即是色吏曰牒件)¶
(狀如前/謹牒)東方解難(蘇秦張儀一當萬乗之主而身都卿/相之位澤及後世今子大夫修先王)¶
(之術慕聖人之義自以為智能海内無雙則可謂博聞/辯智矣然悉力盡忠以事聖帝曠日持久官不過侍郎)¶
<pb:KR3k0030_WYG_189-12a>¶
(位不過執㦸意者尚有遺行耶東方先生仰而應曰蘇/秦張儀之時周室大壊諸侯不朝力政爭權相禽以兵)¶
(得士者强失士者亡故談說得行焉身處尊位今則不/然聖帝流徳天下震慴諸侯賔服安於覆盂動猶運掌)¶
(賢不肖何以異哉遵天之道順地之理物無不得其所/故綏之則安動之則苦尊之則為將卑之則為虜抗之)¶
(則在青雲之上抑之則在黄泉之下用之則為虎不用/則為鼠欲盡節效情安知前後使蘇秦張儀與僕並生)¶
(於今之世曽不得掌/故安敢望侍郎乎)揚雄解嘲(客嘲揚子曰吾聞上世/之士人綱人紀析人之)¶
(圭擔人之爵紆青拖紫朱丹其轂今子幸得遭盛明之/世處不諱之朝歴金門上玉堂有日矣曽不能畫一竒)¶
(出一策上說人主下談公卿顧黙而作太𤣥五千丈深/者入黄泉髙者出蒼天大者含元氣纎者入無間然位)¶
(不過侍郎擢纔給事黄門揚子笑而應之曰客徒欲丹/朱吾轂不知一跌將赤吾之族也往者周罔解結羣鹿)¶
<pb:KR3k0030_WYG_189-12b>¶
(爭佚士亡常君國亡定臣得士者富失士者貧今大漢/左東海右渠搜前畨禺後陶塗散以禮樂風以詩書天)¶
(下之士雷動而雲合魚鱗雜襲咸營於八區家家自以/為稷契人人自以為臯陶戴纚垂纓而談者皆擬於阿)¶
(衡五尺童子羞比晏嬰與夷吾旦握權則為卿相夕失/勢則為匹夫譬若江湖之涯渤澥之島乗雁集不為之)¶
(多雙鳬飛不為之少向使上世之士處乎今策非甲科/行非孝廉舉非方正又安得金紫且吾聞之也攫拏者)¶
(亡黙黙者存位極者宗危自守者身全是以知𤣥知黙/守道之極爰靜爰清游神之廷惟寂惟寞守徳之宅世)¶
(異事變人道不殊彼我易時未知何如故有造蕭何律/於唐虞之世則謬矣有作叔孫通儀於夏殷之時則惑)¶
(矣有建婁敬之策於成周之世則悖矣有談范蔡之說/於金張許史之門則狂矣夫蕭規而曹隨留侯畫策陳)¶
(平出竒功若太山響若塤箎雖其人之贍智哉亦㑹其/時之可為也故為可為於可為之時則從為不可為於)¶
<pb:KR3k0030_WYG_189-13a>¶
(不可為之時則凶僕誠不能與此/數公者並故黙然獨守吾太𤣥)班固賔戲(太上有立/徳其次有)¶
(立功是以聖哲之治棲棲遑遑孔席不煖墨突不黔由/此言之取舍者昔人之上務著作者前烈之餘事耳今)¶
(吾子幸遊帝王之世躬𢃄紱冕之服卒不能攄首尾奮/翼鱗使見之者景駭聞之者響震徒枕經籍紆體衡門)¶
(潛神黙記亘以年嵗然而器不賈於當己用不效於一/世雖馳辯如波濤摛藻如春華猶無益於殿最也主人)¶
(曰若賔之言斯可謂見勢利之華闇道徳之實守突奥/之熒燭未仰天庭而覩白日也曩者王塗蕪穢周失其)¶
(馭侯伯方軌戰國横騖當此之時榒朽磨鈍鉛刀皆能/一斷商鞅挾三術以讚孝公李斯奮時務而要始皇彼)¶
(皆躡風雲之㑹履顛沛之勢朝為榮華乆而憔悴福不/盈眦禍溢於世且功不可以虚成名不可以偽立韓設)¶
(辯而徼君吕行詐以賈國說難既酋其身乃囚秦貨既/貴厥宗亦墜方今大漢灑掃羣穢夷險芟荒廓帝紘恢)¶
<pb:KR3k0030_WYG_189-13b>¶
(皇綱基隆於羲農規廣於黄唐其君天下也炎之如日/威之如神涵之如海養之如春譬猶草木之殖山林魚)¶
(鳥之毓川澤參天地而施化豈云人事之厚薄哉賔曰/若夫鞅斯之倫既聞命矣敢問上古之士處身行道輔)¶
(世成名可述於後者黙而已乎主人曰何為其然也昔/者咎繇謨虞箕子訪周言通帝王謀合聖神殷說夢發)¶
(於傅巖周望兆動於渭濵皆竢命而神交匪詞言之所/信故能建必然之冊展無窮之勲也若乃牙曠清耳於)¶
(管絃離婁眇目於豪末逢蒙絶伎於弧矢班輸擢巧/於斧斤僕亦不任厠伎於彼列故密邇自娛於斯文)孔¶
徳璋北山移文(周顒字彦倫隱北山後應詔出為海鹽/令欲過北山孔稚圭假山神作文以却)¶
(之○鍾山之英草堂之靈馳煙驛路勒移山庭夫以耿/介拔俗之標瀟灑出塵之想度白雪以方潔干青雲而)¶
(直上吾方知之矣若夫亭亭物表皎皎霞外芥千金而/不盻屣萬乗其如蛻聞鳳吹於洛浦值薪歌於延瀨固)¶
<pb:KR3k0030_WYG_189-14a>¶
(亦有焉豈有終始參差蒼黄翻覆淚翟子之悲慟朱公/之哭乍迴迹以心染或先貞而後黷何其謬哉嗚呼尚)¶
(生不存仲氏既往山阿寂寥千載誰賞世有周子雋俗/之士既文既博亦𤣥亦史然而學遁東魯顔闔習隱南)¶
(郭子綦竊吹草堂濫中北岳誘我松桂欺我雲壑雖假/容於江臯乃櫻情於好爵其始至也將欲排巢父拉許)¶
(由傲百氏蔑王侯風情張日霜氣横秋或歌幽人長往/或怨王孫不游談空空於釋部覈𤣥𤣥於道流務光何)¶
(足比㳙子不能儔及其鳴騶入谷鶴書赴隴形馳魄散/志變神動爾乃眉軒席次袂聳筵上焚芰製而裂荷衣)¶
(抗塵容而走俗狀風雲悽其𢃄憤石泉咽而下愴望林/巒而有失顧草木而如喪至其紐金章綰墨綬跨屬城)¶
(之雄冠百里之首張英風於海甸馳妙譽於浙右道帙/長擯法筵久埋敲扑誼嚻犯其慮牒訴倥偬裝其懐琴)¶
(歌既斷酒賦無續常綢繆於結課每紛綸於折獄籠張/趙於往圖架卓魯於前籙希蹤三輔豪馳聲九州牧使)¶
<pb:KR3k0030_WYG_189-14b>¶
(我髙霞孤映明月獨舉青松落䕃白雲誰侶磵石摧絶/無與歸石徑荒凉徒延佇至於還飇入幕寫霧出楹蕙)¶
(帳空兮夜鶴怨山人去兮曉猿驚昔聞投簪逸海岸今/見解蘭縛塵纓於是南嶽獻嘲北隴騰笑列壑爭譏攢)¶
(峯竦誚慨游子之我欺悲無人以赴弔故其林慚無盡/磵愧不歇秋桂遣風春蘿罷月騁西山之逸議馳東臯)¶
(之素謁今又促裝下邑浪栧上京雖情投於魏闕或假/步於山扄豈可使芳杜厚顔薜荔無恥碧嶺再辱丹崖)¶
(重滓塵游躅於蕙路汙緑池以洗耳宜扄岫幌掩雲關/斂輕霧藏鳴湍截來轅於谷口杜妄轡於郊端於是叢)¶
(條瞋膽疊頴怒魄或飛柯以折輪乍低/枝而掃迹請迴俗士駕為君謝逋客)¶
詩集中靜(初喧或紛爭丨/丨惟嘲戲韓)忘談(一時供坐笑百/怪變丨丨坡)前言(善/保)¶
(千金軀丨丨/戲之耳坡)談辭(丨丨最詼諧發/口如有神荆公)¶
<pb:KR3k0030_WYG_189-15a>¶
　¶
　¶
　¶
　¶
　¶
　¶
　¶
　¶
<pb:KR3k0030_WYG_189-15b>¶
　¶
　¶
　¶
　¶
　¶
　¶
　¶
　古今合璧事類備要續集卷三十九¶
