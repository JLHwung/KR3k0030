# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:06.772911
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 續集卷四十七
<pb:KR3k0030_WYG_197-1a>¶
欽定四庫全書¶
　古今合璧事類備要續集卷四十七¶
　　　　　　　　　　　　宋　謝維新　撰¶
　事為門¶
　　還歸¶
　事理發揮(還歸可樂之事也故久客之樂不如歸早/之樂錦城之樂不如還家之樂葢父母有)¶
　(倚閭之望婦女有幽閨之夢而朋友亦且有抱橋之/約昔年之間闊而此時之合并幾載之分離而一旦)¶
　(之檀欒樂乎不樂乎然富貴而歸故鄉邦人且榮之/况家人乎茍困躓不偶而後告歸焉則兄弟妻妾曽)¶
<pb:KR3k0030_WYG_197-1b>¶
　(不免於竊笑其於里閭之人可知/已謂予不信請詳春秋書至之義)¶
事類言還(薄丨丨歸/詩出車)言歸(言還丨/丨詩)遄歸(式丨/其丨)予還(曷月/丨丨)¶
(歸哉揚/之水)來自東(東山周公東征也周公東征三年而歸/勞歸士大夫美之故作是詩也云云我)¶
(徂東山慆慆不歸我/丨丨丨零雨其濛詩)來自鎬(薄伐玁狁至于太原文武/吉甫萬邦為憲吉甫燕喜)¶
(既多受祉丨歸/丨丨我行永久)畢禮而歸(秦王請以十五城易趙璧秦/既得璧無意償趙城藺相如)¶
(使人懐璧歸趙卒廷見相如丨丨丨丨之相/如既歸趙王以為賢拜為上大夫史本𫝊)大困而歸¶
(蘇秦東周雒陽人東師事於齊而習之於鬼谷先生出/游數嵗丨丨丨丨兄弟嫂妹妻妾竊皆笑之史本𫝊)¶
馬角乃歸(燕太子丹為質於秦秦不禮乃求歸秦曰待/烏白頭馬生角當放子歸太子仰天哭感得)¶
<pb:KR3k0030_WYG_197-2a>¶
(烏頭白丨丨生秦王大/驚丨遣丹丨游歴紀聞)羝乳乃歸(蘇武以中郎將使持/節使匈奴單于益驕)¶
(欲降之迺幽武置大窖中絶不飲食後又徙北海上無/人處使牧羝丨丨丨得丨後又數年匈奴和親漢求武)¶
(等常惠教漢使者謂單于言漢天子射上林中得雁足/有繫帛書言武在某澤中使者如恵語單于驚謝隨武)¶
(還者九人/漢本𫝊)命駕而歸(張翰字季膺吳郡人齊王冏辟為/大司馬東曹掾翰因見秋風起乃)¶
(思吳中菰菜蓴羮鱸魚鱠曰人生貴得適志何能羈宦/數千里以要名爵乎遂丨丨丨丨俄而冏敗人謂之見)¶
(機晉/本𫝊)解印乃歸(陶潛字元亮以親老家貧為鎮軍建威/叅軍事謂親朋曰聊欲絃歌以為三逕)¶
(之資可乎執事者聞之以為彭澤令在縣公田悉種秫/穀妻子固請五十&KR0341;種稉郡遣督郵至縣吏白應束帶)¶
(見之潛歎曰吾不能為五斗米折腰拳拳事/鄉里小人邪丨丨去縣丨賦丨去來本傳)角巾還第¶
<pb:KR3k0030_WYG_197-2b>¶
(有往來者言庾公有東下意或謂王公可潛稍嚴以備/不虞王公曰我與元規雖俱王臣本懐布衣之好若其)¶
(欲來吾丨丨徑丨/烏衣何所稍嚴)角巾歸里(羊祜與從弟琇曰既定邊/事當丨丨東路丨故丨為)¶
(容棺之墟以白士而居重位何/能不以盛滿受責乎見本𫝊)置軟脚局(郭子儀自同/州歸詔大臣)¶
(就宅丨丨丨丨/人率三百千)作輭脚㑹(出有賜曰餞路反有/勞曰輭脚楊國忠𫝊)淵明歸¶
來辭(歸去來兮田園將蕪胡不歸既自以心為形役奚/惆悵而獨悲悟已往之不諫知來者之可追實迷)¶
(途之未逺覺今是而昨非舟揺揺以輕颺風飄飄而吹/衣問征夫以前路恨晨光之熹微乃瞻衡宇載欣載奔)¶
(僮僕歡迎稚子候門三逕就荒松菊猶存攜㓜入室有/酒盈樽引壺觴以自酌眄庭柯以怡顔倚南窻以寄傲)¶
(審容膝之易安園日涉以成趣門雖設而常關策扶老/以流憇時矯首而遐觀雲無心以出岫鳥倦飛而知還)¶
<pb:KR3k0030_WYG_197-3a>¶
(景翳翳以將入撫孤松而盤桓歸去來兮請息交以絶/游世與我而相違復駕言兮焉求恱親戚之情話樂琴)¶
(書以消憂農人告余以春及將有事乎西疇或命巾車/或棹孤舟既窈窕以尋壑亦﨑嶇而經丘木欣欣以向)¶
(榮泉㳙㳙而始流善萬物之得時感吾生之行休已矣/乎寓形宇内復幾時曷不委心任去留胡為皇皇欲何)¶
(之富貴非吾願帝鄉不可期懐良辰以孤往或植杖而/耘耔登東臯以舒嘯臨清流而賦詩聊乗化以歸盡樂)¶
(夫天命/復奚疑)東坡黄泥坂詞(出臨臯而丨騖兮並藂祠而北/轉走雪堂之丨陀兮歴丨丨之)¶
(長丨大江洶以左繚兮𣺌雲濤之舒卷草木層累而右/附兮蔚柯丘之葱蒨余旦往而夕還兮涉徙倚而盤桓)¶
(雖信美不可居兮茍娛余於一盻余幼好此竒服兮襲/前人之詭幻老更變而自哂兮悟驚俗之來患釋寳璐)¶
(而被繒絮兮雜市人而無辨路悠悠而莫來往兮守一/席而窮年時遊步而逺覽兮路窮盡而旋返朝嬉黄泥)¶
<pb:KR3k0030_WYG_197-3b>¶
(之白雲兮莫宿雪堂之青煙喜魚鳥之莫余猜兮幸樵/蘇之我嫚初被酒以行歌兮忽放杖而醉偃草為茵而)¶
(塊為枕兮穆華堂之清晏紛墜露之濕衣兮升素月之/團團感父老之呼覺兮恐牛羊之予踐於是蹶然而起)¶
(起而歌曰月明兮星稀迎余往兮餞余歸嵗既/晏兮草木腓歸來歸來兮黄泥不可以乆嬉)陳瓘和¶
去來辭(歸去來兮人生之樂無如歸捨軀命而不保玆/明哲之所悲悼前言於既往舌駟馬兮焉追持)¶
(孤願以取戮叢一身之百非心耿耿兮如醉淚浪浪兮/霑衣情犬馬兮恩厚命螻蟻兮力微乃瞻帝闕夢馳心)¶
(奔俯步駑蹇曽嘶君門筋力已竭皮骨空存煙不染突/酒釃空尊縱傷戚之盈抱遣饑渇而違顔先衆餒以獨)¶
(飽非素懐之所安偶隻影而南騖度桂嶺之遥關賴皇/州之獨照邁羲娥而監觀逸二句稽白刃於槁頸察忠)¶
(精之枅木淵明此句云撫孤松而盤桓歸去來兮息心/猿之外遊覓波鏡而不得奚泡像之可求聽自他之可)¶
<pb:KR3k0030_WYG_197-4a>¶
(幻寂閒忙之兩憂吾既知之矣又將以告乎羽儔事海/無際身如輕舟葵轉動以傾日狐終盡而首丘首去聲)¶
(見檀弓金百死而不化水萬折而東流荀子宥坐篇審/物性之莫奪戒餘習之未休已矣乎岫雲舒卷各有時)¶
(出者自出留者自留誰能比迹而同之華胥非一途遊/寢不可期列子黄帝篇諒饑穰之莫易聊致力於耘耔)¶
(感子牟之昨夢莊子遜王篇繼天保而成/詩雖死生之事大矣安之若命復何疑)¶
詩集反柴荆(俶裝丨/丨丨陶)入桑梓(謝病始告歸依依丨丨丨/家人相佇立相候衡門裏)¶
(時輩今長年成人舊童子上堂嘉慶畢顧與姻親齒論/舊忽餘悲自存且相喜田園轉蕪没但有寒泉水衰柳)¶
(日蕭條秋光清邑里入門乍如客歸騎非便止中/飲顧王程離憂從此始王維休假還舊業便使)歸舊¶
廬(杜門不欲出乆與世情踈以此為長策勸君丨丨丨/醉歌田舍酒笑讀古人書好是一生事無勞獻子虛)¶
<pb:KR3k0030_WYG_197-4b>¶
(王維送孟/六歸襄陽)問來人(近家心轉切不敢/丨丨丨獨孤遐)且慰意(新歸丨丨/丨生理焉)¶
(足說杜/北征)不是夢(去逺即相忘歸近不可忍兒女已在眼/眉目畧不省喜極不得語淚盡方一哂)¶
(了知丨丨丨忽忽心/未穩陳無已示二子)乍歸猶似客(馬首曽行處連嘶渡/晩河忽驚鄉樹出漸)¶
(識路人多細徑穿禾黍頽園壓薜蘿丨丨/丨丨丨鄰叟亦相過李昌符秋晩歸故居)薄宦等飛蓬¶
(三十餘年西復東勞生丨丨丨丨丨所存舊業唯清白/不負明時有朴忠早避喧煩真得策未逢危辱好收功)¶
(太平觸處農桑滿贏取閭閻/鶴髪翁司馬君實歸洛言懐)人事半消磨(離别家鄉嵗/月多歸來丨)¶
(丨丨丨丨惟有門前鑑湖水春/風不减舊時波黄拱還鄉偶書)歸計又蹉跎(住山人少/說山多空)¶
(只年年憶薜蘿不是自心應不信/眼前丨丨丨丨丨沈存中歸計)兒童不相識(少小離/家老大)¶
<pb:KR3k0030_WYG_197-5a>¶
(回鄉音難改鬢毛&KR1614;丨丨相見/丨丨丨却問客從何處來黄拱)閭里喜我來(曠士愛吾/廬遊子悲)¶
(故鄉慷慨四方志老衰但悲傷虛名自成誤失得畧相/當莫年還家樂未覺道路長丨丨丨丨丨車馬塞康莊)¶
(爭前借言色草木亦晶光向來千人聚一老獨徜徉手/開南陽阡松栢鬱蒼蒼永願守一丘脫身萬里航平生)¶
(功名念倒海浣我腸尚恐北山/南有文移路傍陳無已還里)¶
　　合并¶
　事理發揮(人生不相見動如參與商甚矣合并之難/也一堂魚水千載雲龍君臣之遇合也家)¶
　(庭唯諾詩禮問醻父子之㑹合也閨門肅睦琴瑟倡/隨夫婦之和合也塤箎唱應棣蕚輝煌金蘭氣味膠)¶
　(漆情况兄弟朋友之投合也然時與事&KR0446;跡多願違/毎每交相悖而不相值者是豈人情之所不欲哉乃)¶
<pb:KR3k0030_WYG_197-5b>¶
　(人道之不能齊也故一日之合并一日之樂也一時/之合并一時之樂也一嵗之合并一嵗之樂也無爭)¶
　(競陵犯之風有雍容輯睦之氣無扞格齟齬之習有/樂易愷悌之心易曰勿疑朋盍簪書曰汝有合哉詩)¶
　(曰㑹弁如星政此謂也然有以仁義而合者有以財/利而合者以仁義而合君子之合也以財利而合市)¶
　(井之合也人而不為君子之合而為市/井之合安恬而不知怪是誠可鄙耳)¶
事類勿疑(丨丨朋盍簪注丨丨/則朋合簪也易豫卦)適願(邂逅相遇丨我丨/兮詩野有蔓草)¶
班荆而食(楚伍舉將奔晉聲子遇之於鄭郊丨丨/相與食而言注布荆坐也左襄二十六)傾蓋¶
而語(孔子之郯遇程子於塗丨/丨丨丨終日甚相親家語)何自從兒(商山四皓從/太子鬚眉皓)¶
(白衣冠甚偉上怪問曰何為者四人各言姓名上驚曰/吾求公逃避我今公丨丨丨吾丨遊乎云云故臣等來)¶
<pb:KR3k0030_WYG_197-6a>¶
(漢張/良𫝊)與上㑹留(漢髙帝使張良自擇齊三萬戶良曰始/臣起下邳丨丨丨丨此天以臣授陛下)¶
(同/上)吾久不見(文帝思賈誼召之至入見上方受釐宣室/上因感鬼神之事而問鬼神之本誼具道)¶
(所以然之故至夜半文帝前席既罷曰丨丨丨丨/賈生自以為過之今不及也乃拜梁大傅賈誼𫝊)公皆¶
安在(主父偃徐樂嚴安俱上書言世務書奏上召見三/人謂曰丨丨丨丨何相見之晚也乃皆拜郎中主)¶
(父/𫝊)留宿間語(光武安集河北即杖策北渡追及於鄴光/武見之甚歡謂曰我得専封拜生逺來寧)¶
(欲仕乎禹曰不願光武曰即如是何欲為禹曰但願明/公威徳加於四海禹得效尺寸垂功名於竹帛耳光武)¶
(因丨丨丨丨注/間私也鄧禹𫝊)每接醼語(隗囂使馬援奉書洛陽援至/光武引見於宣徳殿世祖迎)¶
(笑云云及歸囂問援曰前到朝/廷上引見數十丨丨丨丨援𫝊)恨相得晚(太宗鋭於立/事馬周所建)¶
<pb:KR3k0030_WYG_197-6b>¶
(皆切一時以明佐聖故君宰間不膠/漆而固丨丨丨丨宜矣唐史本贊)至即召見(𤣥宗講/武新豐)¶
(帝密召姚崇崇丨帝方獵渭濵/丨丨丨帝悅與俱馳逐見本𫝊)揚州江中(崔信明嘗矜/其文丨丨録)¶
(事㕘軍鄭世翼遇信明丨丨謂曰聞公有楓落吳江冷/之句願見其餘信明欣然多出衆篇世翼覽未終曰所)¶
(見不逮所聞投諸/水引舟去本𫝊)飯顆山頭(丨丨丨丨逢杜甫頭戴笠/子日卓午為問縁何太瘦)¶
(生只為從來/作詩苦李白)叩門大呼(張乖崖少與逸人傅霖同學公/既顯達求霖三十年不可得作)¶
(憶霖詩云寄語曹由莫相笑此生終不羨輕肥晩年守/宛丘有被褐騎驢丨丨丨丨曰語尚書青州傅霖閽吏)¶
(走白公曰傅先生天下士汝何人敢呼姓名霖笑曰别/子一世尚爾童心是豈知世間有我哉公問昔何隱今)¶
(何出霖曰子將亡矣來報子公曰詠亦/自知之霖曰知復何言後一月公薨)朱元晦聚星亭¶
<pb:KR3k0030_WYG_197-7a>¶
畫屏贊(按世説陳太丘詣荀朗陵貧儉無僕役乃使元/方將車季方持杖從後長丈尚少載着車中既)¶
(至荀使叔慈應門慈明行酒餘六龍下食文若一小坐/着膝前於時太史奏真人東行考亭陳氏故有離榭名)¶
(以聚星蓋取續陽秋語中更廢壊近始作新適邇敝廬/因得相其役事既又為之本原事迹畫着屏上并為之)¶
(贊以視來者云○猗歟陳子神嶽鍾英文淵懿範道廣/心平危孫汚隆卷舒自我是曰庻幾無可不可獻身安)¶
(衆弔孺全邦炯然方寸秋月寒江願言懐人曰我同志/故朗陵君荀季和氏連峯對起麗澤潛滋僾而不見有)¶
(黯其思薄言造之顧無僕役獨呼二兒駕予以出青芻/黄犢布幰柴車策紀前衛杖諶後趨所造伊何髙陽之)¶
(里維時荀君聞至而喜顧謂汝靖往應於門七龍矯矯/布席開尊靖肅而前翁拜其辱何悟斯晨得見清穆命)¶
(爽行觴旅饋次陳獻酬交錯禮度情親載笑載言㒺非/徳義益邁乃猷以輔斯世髧髦兩稚亦置膝前源深本)¶
<pb:KR3k0030_WYG_197-7b>¶
(固莫出匪賢維此慈明特謝儔匹晚際國屯敢憚濡迹/贅旒之命恃以少延邦朋之最孰與為先郁乃附曹羣)¶
(亦忘漢嗣守之難古今共歎崇臺回極於以占天猶曰/兹野徳星萃焉我寓有亭舊蒙斯號今刺前聞象儀以)¶
(告髙山景行好徳所同課忠責孝獨槩余衷/百爾窺臨鏡考毋怠死國承家永奉明戒)¶
詩集㑹面(人生不相見動如參與商今夕復何夕共此/燈燭光少壯能幾時鬢髮各已蒼訪舊半為)¶
(鬼驚呼熱中腸焉知二十載重上君子堂昔别君未婚/兒女忽成行怡然敬父執問我來何方問答未及已兒)¶
(女羅酒漿夜雨剪春韭新炊問黄粱主稱丨丨難一舉/累十觴十觴亦不醉感子故意長明日隔山岳世事兩)¶
(茫茫杜甫贈/衛八處士)握手(故人阻千里㑹面非别期丨丨於此/地當歡返成悲念離宛猶昨俄已經)¶
(於朞疇昔皆少年别來髪如絲不通舊姓名相逢知是/誰曩遊盡騫翥與君仍布衣豈曰無其才命理應有時)¶
<pb:KR3k0030_WYG_197-8a>¶
(别路漸欲少不覺生涕/洟沈千運贈史修文)識平生(元稹為御史奉使東川/於褒城贈黄明府詩其)¶
(序云昔年曽於解縣飲酒余為觥録事嘗於竇明府㕔/有一人至頻犯語令連飛十數觥不勝因逃去醒後問)¶
(人前虞卿黄丞也此後絶不復知元祐四年三月奉使/東川十六日至褒城馹逡巡有黄明府見迎瞻其形容)¶
(髣髴似識問其前銜即曩日逃席黄丞也說向前事黄/生惘然而悟因饋酒一樽&KR0712;舟請余同載余不欲孤其)¶
(意與之盡歡徧問褒陽山水則褒氏所奔褒城在其左/諸葛所征之路次其右感今懐古作贈黄明府詩曰○)¶
(昔年曽痛飲黄令困飛觥席上當時走馬前今日迎依/稀迷姓字積漸丨丨丨故友身皆逺他鄉眼暫明便邀)¶
(連榻坐兼共刺船行酒思凉風亂霜陵拂地平不㸔深/淺酌貪愴古今情迤邐七盤路坡陀數大城花疑褒女)¶
(笑棧息武侯征一種/埋幽石空聞千載名)迭嗟吟(憶昔初及第各以少年稱/君頤始生鬚我齒清如水)¶
<pb:KR3k0030_WYG_197-8b>¶
(爾時心氣壯百事謂已能一别詎幾何忽如隔晨興我/齒豁可鄙君顔老可憎相逢風塵中相視丨丨丨幸同)¶
(學省官末路再得朋東司絶教授逰宴以為恒秋漁䕃/密樹夜博然燈明雪逕抵樵叟風廊折談僧韓送侯叅)¶
(謀赴河/中幕)恍如夢(廣陵㑹三同舍各以其字為韻仍邀同/賦云去年送劉郎醉語已驚衆如今各)¶
(漂泊筆硯誰能弄我命不在天羿彀未必中云云廣陵/三日飲相對丨丨丨况逢賢主人白酒潑春甕竹西已)¶
(揮手灣口猶屢送羨子去安閑吾邦正/喧閧注劉貢父餘二首不再録坡集)明窻一榻(東坡/過泗)¶
(上喜見張嘉父詩云空翠娛人/意自還丨丨丨丨共秋閒坡集)我輩一樽(又與秦太虛/參寥㑹於松)¶
(江而關彦長徐安中適至分韻得風字云人笑年來三/黜慣天教丨丨丨丨同知君欲寫長相憶更送銀盤尾)¶
(鬛紅/同上)春風一盃(桃李丨丨丨丨酒江湖/夜雨十年燈山谷詩)江山千里(丨丨/丨丨)¶
<pb:KR3k0030_WYG_197-9a>¶
(俱頭白骨肉十/年終眼青同上)¶
　¶
　¶
　¶
　¶
　¶
　¶
　¶
<pb:KR3k0030_WYG_197-9b>¶
　¶
　¶
　¶
　¶
　¶
　¶
　¶
　古今合璧事類備要續集卷四十七¶
