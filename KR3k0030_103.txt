# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:04.642384
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 後集卷三十四
<pb:KR3k0030_WYG_103-1a>¶
欽定四庫全書¶
　古今合璧事類備要後集卷三十四¶
　　　　　　　　　　　　　宋　謝維新　撰¶
　九卿門¶
　　大理卿(少卿/評事)　(大理正/寺丞)　(司直/寺簿)¶
　歴代㳂革(大理古官也舜命臯陶作士正五刑孔安/國曰理官也周官為司冦晉文公使李離)¶
　(為理韓詩外𫝊曰謂察理刑獄也秦置廷尉掌刑辟/有正左右監漢因之景帝更名大理武帝復為廷尉)¶
　(宣帝置左右廷尉平哀帝復為大理取天官貴人之/牢曰大理之義王莽改曰作士後漢復為廷尉郡國)¶
<pb:KR3k0030_WYG_103-1b>¶
　(讞疑皆處當以報魏復為大理復改廷尉以世宗為之/而郭氏尤盛郭躬為廷尉家世掌法務在寛平乃條諸)¶
　(重文可從輕者四十一事悉令皆施行躬奏讞法科多/所生全梁為秋卿加卿字曰廷尉北齊復為大理卿隋)¶
　(為大理寺唐因之卿一人少卿二人龍朔二年改為詳/刑寺咸亨復武后光宅元年改為司刑寺神龍復卿一)¶
　(人掌鞫獄定刑决諸疑讞國朝大理寺以朝官一員或/二員判寺官一員兼少卿事建隆二年以工部尚書竇)¶
　(儀判寺事㑹要故事臺省長官兼判公事得言判某官/事如晉朝尚書左丞崔祝兼判太常卿事是也若止言)¶
　(寺事則其屬丞正竝可行之竇儀兼判太常寺又兼判/大理寺事皆新例也凡獄訟之事隨官司决劾不復聽)¶
　(訊但掌斷天下奏獄送審刑院詳訖同書以上於朝熙/寧九年神宗謂國初廢大理獄非是以問孫洙洙對合)¶
　(㫖於是下詔以京師官寺凡有獄皆繫開封府司録司/及左右軍巡三院囚逮猥多難於隔訊又暑多瘦死因)¶
<pb:KR3k0030_WYG_103-2a>¶
　(緣留滯動渉歳時稽參故事宜屬理官可復置大理/獄天下奏案刑部審刑院詳斷置卿一少卿二丞四)¶
　(始命崔台符知卿事㕔周輔楊汲為少卿各舉丞及/檢法官四朝志官制行左斷刑右治獄各五案左㕔)¶
　(㫁刑曰詳刑詳讞宣黄分簿奏表右㕔治獄曰左推/右推寺案知雜檢治元祐間因鮮于侁所請廢大理)¶
　(獄職畧後復卿掌折獄詳刑鞠獄之事凡職務分左/右天下奏劾命官將校及大辟囚以下以疑請讞者)¶
　(𨽻左斷刑則司直評事詳斷丞議之正審之若在京/百司事當推治或特㫖委勘及係官之物應追究者)¶
　(𨽻右治獄則丞專推鞠蓋少卿分領其事而卿總焉/四朝志建炎三年併省寺監而大理如故省卿而斷)¶
　(刑治獄少卿各/一員中興㑹要)¶
事類作士(帝曰臯陶汝丨丨五刑有服五服/三就五流有宅五宅三居書舜典)明刑(帝曰/臯陶)¶
<pb:KR3k0030_WYG_103-2b>¶
(惟玆臣庶罔或干于正汝作士/丨于五丨以弼五教大禹謨)司刑(古曰/丨丨)廷尉(秦曰丨/丨並六)¶
(帖/)棘署(聽獄於丨木之丨白帖又記王制凡聽五刑之/訟成獄辭史氏以獄成告於王王聽之正獄成)¶
(告於大司寇大司寇聽之棘木之下/注正周卿師之屬竹刑丨丨三尺)高門(于定國父于/公其門閭壞)¶
(父老方與共治于公曰可丨大其丨令容駟馬高車我/治獄多陰徳子孫必有興者至定國為丞相于公為郡)¶
(曹決獄稱平漢書又丹盛吉為廷尉性多哀矜每至冬/罪囚當斷夜省刑獄其妻執燭垂淚視事二十年天下)¶
(稱其有恩無寃/虞預㑹稽典錄)九則(崔徳政箴邈矣臯陶翊唐作士設/為犴狴丨丨允理如石之平如淵)¶
(之清三槐九棘以質以聽/理臣司律敢告執獄後漢)二絶(宋世軌為廷尉蘇軫之/為正寺中語曰決定嫌)¶
(疑蘇軫之視表見裏蘇/世軌人以為丨丨北史)北寺(唐陳子昂以大理寺/為丨丨詳見評事類)大棘¶
<pb:KR3k0030_WYG_103-3a>¶
(大理曰丨丨/鄭氏談綺)雲司(榮加天寵職察丨丨陳子/昂集為司刑袁卿讓官表)星法(天文/録平)¶
(星主廷平王平天下之獄事若今廷尉之象/故星讚曰平丨執丨正於綱紀職官分紀)無虐刑(文/子)¶
(曰臯陶為大理天下/丨丨丨職官分紀)思仁恕(季羔為衞士師刖人之足/俄而衞亂季羔逃刖者守)¶
(門謂羔有缺有竇有室乃入焉既罷羔問曰吾親刖子/之足而子逃我何也刖者曰曩者君理人以法令先君)¶
(後臣欲臣之免臣知之臨當論刑君愀然不樂見於顔/色臣又知之君豈私臣哉孔子聞之曰善哉為吏其用)¶
(法一丨丨丨則樹徳加嚴則樹怨/公以行之其子羔乎孔子家語)天下平(張釋之為廷/尉文帝出有)¶
(人從渭橋下走乗輿馬驚釋之奏其犯蹕當罰金上怒/釋之曰廷尉丨丨之丨也今一傾而天下用法皆為之)¶
(輕重後有盗髙帝坐前玉環帝欲族之釋之奏當棄市/上怒釋之釋之免冠謝文帝與太后言迺許前漢書又)¶
<pb:KR3k0030_WYG_103-3b>¶
(張釋之為廷尉周亞夫見釋之持議平/乃結為親友由此天下稱之並同上)民不寃(于定國/為廷尉)¶
(其決獄平法務在哀鰥寡加謹審之心朝廷稱之曰張/釋之為廷尉天下無寃民于定國為廷尉丨自以丨丨)¶
(後漢/書)奏讞掾(倪寛以儒謂不習事㑹有疑奏寛為言其/意椽吏因使寛為奏讀之皆服以白廷尉)¶
(張湯大驚以寛為丨丨丨/以古法誼決疑獄並同上)決疑事(張文瓘為卿至官旬/日丨遣丨丨四百條)¶
(人無怨言/唐本𫝊)三尺法(杜周不循/丨丨丨)三尺律(漢朱𫝊遷廷尉決/疑當讞召見正監)¶
(典法掾吏謂曰廷尉治郡斷獄以來且二十/年亦獨耳剽日久丨丨丨令人事出其中)務寛條(郭/躬)¶
(為廷尉家世掌法丨在丨平乃丨諸重文可從/輕者四十一事奏之多所生全東漢本傳)附輕典¶
(陳寵代躬為廷尉每丨丨丨務從寛恕濟/活者衆讚曰陳郭主刑人頼其平同上)皆面決(孔坦/遷廷)¶
<pb:KR3k0030_WYG_103-4a>¶
(尉卿獄多囚繫坦到官躬執辭狀口辯曲直每/臺司錄獄無所顧問丨丨丨當時之事初學記)不曲筆¶
(游肇為廷尉卿動存名教持法以平斷獄務於仁恕齊/宣武帝常敕肇有所降恕執而丨從曰陛下自能恕之)¶
(豈足令臣/丨丨齊書)參臯吕(晉潘岳揚荆州誄曰帷此大理國之/憲章聽丨丨丨稱侔于張初學記)¶
比于張(唐徐有功曰身為大理人命所懸不能/順旨詭辭以求苟安時人丨漢丨丨)掌折獄¶
(大理丨丨丨詳刑/鞠獄之事同上)舜命臯陶(丨丨丨丨刑/惟明允六帖)漢尊定國(丨/丨)¶
(丨丨道在/寛仁同上)近世名卿(或問丨丨丨丨曰若/張廷尉之平楊子)天下第一(漢/文)¶
(帝聞河南守吳公治平為天/丨丨丨丨召以為廷尉漢書)刑罰大省(漢文帝選釋之/為廷尉罪疑者)¶
(予民是以丨丨丨/丨刑錯之風同上)舞文巧詆(張湯為廷尉為人/多詐丨丨丨丨)釋之結¶
<pb:KR3k0030_WYG_103-4b>¶
韈(王生善黄老嘗召居廷中公卿盡㑹立王生曰吾韈/解顧謂丨丨為我丨丨釋之前跪而進之或讓王生)¶
(獨柰何廷辱張廷尉王生曰廷尉方為/天下名臣吾故聊使結韈以重之前漢)翟公署門(漢下/邳翟)¶
(公為廷尉賓客填門及廢門可設雀羅後復為廷尉客/欲徃丨丨大丨其丨曰一富一貴乃知交情一貴一賤)¶
(交情/乃見)十失一存(漢宣帝路溫舒為廷尉吏上言秦/有丨丨其丨尚丨治獄之吏是也)一恩¶
萬怨(范堅為廷尉奏主典吏邵廣盗官印依律棄市廣/息雲宗二人自没為官奴婢以贖父尚書議可堅)¶
(駁之曰此為施丨丨於今開丨丨/於後顯宗從之正廣刑並前漢)不發私書(董初遷廷/尉卿持法)¶
(清正閉門丨/丨丨丨同上)安得毁法(髙柔為廷尉時獵法甚峻宜陽/典農劉龜於禁内射兎其功曹)¶
(張京言之帝以龜付獄柔曰廷尉天/下平也丨丨以至尊而丨丨乎魏志)漢用平充(丨丨丨/丨任先)¶
<pb:KR3k0030_WYG_103-5a>¶
(張釋/六帖)魏推明察(丨丨丨丨選/在鍾繇同上)代非法家(後漢楊賜遷廷/尉歎曰三后成)¶
(功惟殷於民而咎繇不與蓋宏/之也遂以丨丨丨丨固辭本𫝊)不樂法家(元澹遷大理/卿丨丨丨丨)¶
(因謝所居/官六帖)寛恕見稱(王殷為大理務在丨丨與/鍾繇以治獄見稱魏志)清正有¶
識(臧榮緒𫝊咸寜詔劉頌貞固丨丨/丨丨鑒其以頌守廷尉卿晉書)奉法持正(鄭善栗/為卿丨)¶
(丨丨丨風績/顯於公卿)持法明審(范說為卿丨丨/丨丨並職林)不回不僻(天降/五刑)¶
(惟夏之績亂兹平人丨/丨丨丨楊雄廷尉箴)保長棄短(正觀八年上謂大理/卿竇誕曰法官卿為)¶
(之長也朕以至公臨天下法之所行無捨親昵卿/當丨所丨丨所丨無阿朕意以虧憲典唐本𫝊)一朝¶
決竟(司馬岐為陳留相梁郡有囚數年不決請移獄於/岐囚至詰之皆不敢詐匿丨丨丨丨遂起為廷尉)¶
<pb:KR3k0030_WYG_103-5b>¶
多所平正(孔坦遷廷尉丨丨丨丨當法合人情時/勢要以愛憎為斷坦竟不行王隠晉書)主好¶
寛急(劉徳威為大理卿太宗嘗問徳威曰近來刑網稍/宻其過安在徳威奏言誠在主上不由臣下人丨)¶
(丨丨則寛好丨則急律云失入減三等失出減五等今/則反是無辜失出則便獲大罪非有教使之然畏罪之)¶
(所致耳/分紀)國法刻寛(唐臨累遷大理卿髙宗嘗錄囚臨占/對無不盡帝喜曰為丨之要在用丨)¶
(丨則人殘丨則失有罪惟/是折中以稱朕意唐史)曲盡人情(隋楊汪守大理卿/帝將親省囚徒其)¶
(時計囚二百餘人汪通宵究審/朝而奏丨丨丨丨帝甚嘉之)參處法意(戴胃為大理/卿犯顔據正)¶
(丨丨丨丨隨類/指摘一無遺慮)官尊九寺(六/帖)任重三章(並同/上)得賢之盛¶
(國朝已來有劉徳威張文瓘唐臨為大理/丨丨丨丨人到於今稱之白集撰李同制)守法之司(大/和)¶
<pb:KR3k0030_WYG_103-6a>¶
(四年大理卿崔杞奏大理寺即陛下丨丨丨丨設官之/重不可揺動若朝示而暮改同罪而異刑則人何所措)¶
(其手足哉/續通典)五聽三慮(以丨丨察其情氣色視聲詞以丨/丨盡其理明謹以讞疑獄哀矜以)¶
(去寃獄公平以/鞠庶獄六典)庶獄羣司(矧古士官為今理寺典於/丨丨紏是丨丨牋表類)牆¶
面充位(項廷尉丨丨而/丨兹丨風俗通)廷尉之任(南豐擬制丨/丨丨丨職畧)有張釋¶
之風(强禹為北曹吏斷法執平明帝以其達法/理丨丨丨丨丨起拜廷尉謝承後漢書)張釋之¶
復見(晉王彪之遷廷尉時揚州刺史殷浩劾永嘉守謝/毅付廷尉彪之執法不受治遂發詔人云丨丨丨)¶
(以來丨丨斯事允吳雄字季髙順帝時為廷尉/以明律斷獄平  訴孫恭吳季髙以法名家)視事二¶
十年(盛吉拜廷尉丨丨丨丨丨天/下稱其有恩無寃㑹稽典錄)廷尉四十年(國初劇/可久大)¶
<pb:KR3k0030_WYG_103-6b>¶
(理卿性況毅方已在丨丨丨丨/丨用法平允以仁恕稱分紀)恐為官屬所誣(漢朱博/丨丨丨)¶
(丨丨丨乃以意/覆獄白六帖)更以衣食遺之(唐張道原拜大理卿何/稠得罪籍其家屬賜羣)¶
(臣道原曰禍福何常丨/資丨丨丨丨丨孔六帖)贓錢不受(向敏中判大理寺時/没入祖吉丨丨分賜)¶
(法吏敏中引鍾離意/委珠事獨丨丨國史)刑統增詳(竇儀判大理寺奉詔重/定丨丨援引律疏勑格)¶
(參酌重輕丨為三十卷尤為/丨備太祖嘉之太祖實錄)表賀不奏(李浩大理奏結/獄上顧輔臣曰)¶
(棘寺當得剛正如李浩者為之已而卿闕上曰無易李/某遂除大理卿故事寺獄空上丨丨公獨丨丨言行錄)¶
張泌奏事不苟容(至道中張泌判大理寺㑹鞠陳廷山/謀叛獄具李潤之大理正斷廷山謀)¶
(叛當絞中書刑房吏李文方用事潤之附㑹之泌掌廷/尉不預議法又不見案櫝上疏言其事上召宰相吕蒙)¶
<pb:KR3k0030_WYG_103-7a>¶
(正責讓蒙正稱文方所定為允泌因言曰臣祗能/盡心於陛下不能苟容於文方以曲筆爾分紀)晉卿¶
鞠獄無觀望(苖丨丨字伯修為卿元豐大理兼丨丨事/多上所付晉卿獨持平覈實丨所丨丨人)¶
(不以為/寃職畧)韓鎡烏巢大理寺獄戸賦(皇帝恩霑庶類道格/𤣥功化覃於萬國之)¶
(間苛慝不作烏巢於圜扉之内囹圄知空足驗時清可/知刑措蒼鷹莫鷙寜懐獄吏之憂踈網無加豈有虞人)¶
(之懼定國徒美於詳明何施善/政治長不罹於縲紲豈見銜寃)¶
詩集名不朽(上卿才大丨丨丨早朝至尊/暮求友髙適宴大理寺卿)有陰功(憐君/獨守)¶
(廷尉法知君決卿丨/丨丨東坡送蔡冠卿)¶
　　大理少卿¶
<pb:KR3k0030_WYG_103-7b>¶
　歴代㳂革(後魏置少卿北齊及隋因之唐置二人六/典國朝以朝官一員兼少卿事神  宗置)¶
　(大理獄少卿二員以蹇周輔楊汲為之分左斷刑右/治獄四朝志建炎中興省大理卿而少卿二員如故)¶
　(中興/㑹要)¶
事類感天(隋趙綽為少卿時刑侍辛亶嘗衣緋裩上以/為厭蠱將斬之綽曰據罪不當死上怒將斬)¶
(之對曰執法一心不可惜死上入良久乃釋之賜物三/百段又上禁惡錢有二人在市以惡錢易者上令斬之)¶
(綽曰此人當杖上曰撼大水不動者當退/對曰臣冀丨丨心何論動水上乃止隋書)登仙(倪若水/字子泉)¶
(開元初班景倩自揚州採訪使入為少卿過州若水餞/於郊顧左右曰班公是行若丨丨吾恨不得為騶未幾)¶
(入為户/部唐書)論獄(唐戴胄丨刑丨事皆無寃/濫隨方指摘言如涌泉)定律(職林韓瑗/武徳初為)¶
<pb:KR3k0030_WYG_103-8a>¶
(大理少卿受詔掌丨丨令瑗言於髙祖曰官吏至/公自當奉法髙祖然之於是採定開皇律並唐書)正人¶
(唐太宗謂侍臣曰大理之職人命所懸當妙選丨/丨用心存法無過戴胄者乃以為少卿唐新語)亞列¶
(屈居丨丨未副羣情/韓愈胡公神道碑)諫射(唐孫伏伽為少卿帝數/出馳射伏伽諫之夲𫝊)冒牒¶
(唐戴胄為大理少卿犯顔據正數矣參處法意至析秋/毫隨類指摘言若湧泉帝益重之時有託資蔭丨丨取)¶
(調者詔許自首不首罪當死俄有詐得者獄具胄以法/當流帝曰朕詔不首者死而今當流是示天下不以信)¶
(卿賣獄耶胄曰法者布大信於民言乃一時喜怒所發/陛下以一朝忿將殺之既知不可而責於法此忍小忿)¶
(存大信也若阿忿違信臣/為陛下惜之帝大感悟)守公(唐徐有功轉司刑少卿/皇甫文備誣有功縱逆)¶
(黨久之文備坐事下獄有功出之或曰彼嘗䧟公於死/今生之何也對曰爾所言者私忿我所守者公法不可)¶
<pb:KR3k0030_WYG_103-8b>¶
(以私/害公)崇簡(唐韓仲良為大理少卿/律令請丨寛丨白六帖)付有司(源師煬帝時/為大理少卿)¶
(帝出顯仁宫敇衞士不得輒離所守有一主師私令衞/士出外帝付大理師據律當徒帝令斬之師奏曰此人)¶
(罪誠難恕若陛下初便殺之自可不關文墨既丨/丨丨則義歸常典或更有此犯將何以加之隋史)薦宰¶
相(張柬之傳武后下詔求人仁傑曰臣嘗薦張柬之未/用也后曰遷之矣曰臣丨丨丨而為司馬非用之乃)¶
(授司刑少/卿唐書)執論守正(崔昪兄元暐位宰相先是酷吏誣/籍數百家元暐開陳其枉宋璟劾)¶
(張昌宗不軌事元暐頗助璟及有司正張昌宗罪/而元暐弟昪為司刑少卿丨丨大辟兄弟丨丨)論情¶
免死(唐戴胄遷大理少卿時吏部尚書長孫無忌不解/佩刀入東上閤門封徳彞議以監門校尉不覺罪)¶
(當死無忌罰銅二百斤胄駁曰若丨其誤則為丨/一也而生死頓殊敢以同請上嘉之竟丨校尉丨)司刑¶
<pb:KR3k0030_WYG_103-9a>¶
平反(通鑑徐有功為少卿時周興來俊臣等羅織天下/衣冠近族者數千百家有功丨丨丨丨者不可勝)¶
(紀時人方于/定國並唐書)號為明習(仁宗時陳大素權大理少卿/又判大理寺丨丨丨丨法令)獨¶
持平實(元豐間大理承内降公事上下皆曰是詔獄也/意必𫝊置少卿韓晉卿丨丨丨覈丨無所觀望)¶
(上知其才凡獄難明及事/係權貴悉以委之長編)參典之官(丨丨丨丨/南豐擬制)貳正之¶
選(同上除/韓晉卿)議刑近厚(少卿王衣多稱長者上謂宰執曰/衣以淳朴治獄既要人情又不可)¶
(慘刻張守曰衣雖法科/丨丨頗丨丨言行錄)持法明恕(吕頤浩為相上謂宰/執曰昨日大理少卿)¶
(元衮面奏朕戒以丨丨丨丨頥浩曰惟明克允乃用刑/所先也乃詔今後臣僚所請若祖宗法意并新書有所)¶
(增損令刑部參/酌申省同上)柳子厚先友記(鄭利用餘慶從父兄也/真長者由大理少卿為)¶
<pb:KR3k0030_WYG_103-9b>¶
(御史中丞後由/中丞為大理卿)¶
詩集佐棘(丨丨竟誰同因思證聖中/事雖亡復報理合有陰功)¶
　　大理正¶
　歴代沿革(禮記王制成獄辭史以獄成告于正正聴之注/史司冦也正鄉師之屬秦置廷尉正一人漢廷)¶
　(尉正監及平謂之廷尉三官秩千石梁服獬豸冠銅/印墨綬唐龍朔改為詳刑大夫光宅中為司刑正後)¶
　(復故掌議獄正科條凡丞斷罪有不當者則以法正紀/之唐百官志掌參議刑辟詳正科條之事見職官分)¶
　(又國朝神宗復置大理獄後置寺正元豐五年刑部/奏乞分評事司直與正為斷司丞與長貳為議司凡)¶
　(斷案先上正看詳當否論難改正然後過議司覆議/續㑹要建炎併省斷刑治獄寺正各置一員中興㑹)¶
<pb:KR3k0030_WYG_103-10a>¶
　(要/)¶
事類稱平(宣帝聞黄霸持法平易為/正數決獄廷中漢本𫝊)應正(正志愔為大/理正奏言法)¶
(令者人之隄防不立則人無所禁切見大理官員多不/奉法以縱罪為寛恕以守文為苛刻遂上丨丨論以見)¶
(志唐/書)秀望(晉顧榮以南土丨/丨累遷廷尉正)寺臺(蘇瓊為廷尉正時畢/義雲為御史中丞以)¶
(猛暴任職理官忌憚莫敢有違瓊推察務在/得情雪者甚衆丨異丨按始自於瓊北史)活千數(漢/張)¶
(湯持法深而何比干務仁恕數與湯争所丨者丨丨妻/何氏家𫝊云天陰雨比干夢貴客車騎滿門覺以語)¶
(語未已有老姥謂比干曰公有陰徳今天錫君䇿因出/懐中符策狀如簡長九寸凡九百九十枚以授比干子)¶
(孫佩佩綬者當如此自汝/陰徙平陵代為名族分紀)宥所疑(司馬芝遷大理正有/盗官絹置都厠上者)¶
<pb:KR3k0030_WYG_103-10b>¶
(吏疑女工收以付獄芝曰刑罪之失失在苛暴今贓物/先得而後訊其辭若不勝掠必致誣服誣服之情不可)¶
(以折獄且簡而易從大人之化也不失有罪庸世之治/耳今丨丨丨以隆易從之義不亦可乎太祖從其議魏)¶
(志/)明律令(陳琳橋𤣥奏琳丨/丨丨召拜廷尉正)正科條(見沿/革注)決定嫌疑(北/史)¶
(宋世軌為廷尉少卿蘇軫之為正寺中語曰丨/丨丨丨蘇軫之視表見裏宋世軌人以為二絶)參議¶
刑獄(大理正掌丨丨丨丨詳正科條之事/凡六丞斷罪有不當以法正之六典)南臺持書(視/丨)¶
(丨丨丨以為/晉制通典)詳正科條(大理正掌參議丨/丨丨丨之事唐志)參聽棘言(許/公)¶
(集除制鷞鳩作士雖丨/聨丨丨之丨晏類要)徃正寺事(初寮制爾其明習刑/書丨丨丨丨職林)¶
持法平允(范旻質之子也判大理正/事丨丨丨丨太宗實錄)議獄平允(孔承恭/遷大理)¶
<pb:KR3k0030_WYG_103-11a>¶
(正丨丨丨丨權判/大理少卿同上)惟明克允(初寮除葉預制議刑典獄/丨丨丨丨徃正寺事職林)¶
參贊為重(南豐除林純制正/於理官丨丨丨丨)¶
詩集活獄(古風真往哲雅道濫朝聞丨丨威豪右銷時/賴典墳釋無可大理正任章和江淹擬古章)¶
垂印(丨銀棘庭丨持斧柏臺綱/范咸送大理正攝御史詩)¶
　　司直¶
　歴代㳂革(後魏永安三年髙穆奏置司直十人位在/正監上不署曹事唯覆理御史檢劾事六)¶
　(典注分紀唐置六人掌承制出使推覆若寺有疑獄/則參議之國朝熙寜中置大理獄至元豐五年始)¶
　(命程嗣先四人為司直續㑹要建炎三年詔斷/刑司直兼治獄司直其治獄司直罷中興㑹要)¶
<pb:KR3k0030_WYG_103-11b>¶
事類魚書(司直凡承制而出先/請丨丨以往六帖)連署(司直凡大理/斷獄皆丨丨)馳傳¶
決獄(王祚為司直丨丨丨/丨所至仁平唐書)進列理官(丨丨丨丨初寮/除鍾邦彦制)¶
詩集盡春秋(清絶聞詩語疏通豈法流傳家有衣/鉢斷獄丨丨丨東坡和許朝奉詩)青袍¶
故(不恥丨丨丨尤宜白髪新/李嘉祐送韋司直西行詩)非冗官(驊騮事天子辛苦/在道路司直丨丨)¶
(丨荒山甚無趣杜甫送/髙司直尋封閬州詩)¶
　　大理評事¶
　歴代㳂革(漢宣帝地節三年初於廷尉置左右評員/四人後漢光武省右評惟有左評以掌平)¶
　(決詔獄冠法冠魏晉以來無左右而直謂之廷尉評/隋置大理評事六典注唐貞觀二十二年褚遂良議)¶
<pb:KR3k0030_WYG_103-12a>¶
　(重法官奏置評事十員掌出使推覆後加為十二員/通典國朝熙寜置大理獄至元豐五年始命張仲)¶
　(頴等十二人為評事同上隆興/二年詔大理評事以八員為額)¶
事類髙潔(馬宫行能丨丨遷/廷尉平前漢書)務平(漢宣帝詔曰吏用法/巧文滋深其為置廷)¶
(平其丨丨之於是選用/于定國黄霸等同上)十事(何攀上便宜丨丨/除廷尉平晉史)三緊(拾/遺)¶
(上緊評事出緊赤尉坐緊出緊者以其銜思按覆彈射/不法也故皆號丨丨官  大理刑獄之司自卿已下每)¶
(以明詳法理者為之吏部參注拾遺評事皆以/才望清官標格孤秀者署之俗號為丨丨官)評獄(預/參)¶
(丨於詔丨唐子子昂/為陳舎人讓官表)入臺(唐姚正操云自余以評事丨/丨後相繼不絶韓琬以為不)¶
(然自則天好法刑曹望居九寺之/首以此評事多丨丨迄今為雅例)評刑(丨丨北寺鷞鳩/之政無聞陳子)¶
<pb:KR3k0030_WYG_103-12b>¶
(昂集為陳舎/人讓官表)無寃民(漢公孫洪舉何比干為廷尉右平/獄丨丨丨號曰何公三輔決錄)¶
無詿誤(唐敬昭道為評事時沂州反者詿誤四百餘人/昭道反覆詰對執政丨以奪丨丨者悉免唐新)¶
(語/)使河南(王敬由為評事奉丨丨丨叱咤風生到廣陵/訪裴諶諶曰評公使車留此一宿得無驚郡)¶
(將乎/廣記)使南海(見下/注)佐法之評(丨丨卿丨丨胡文/恭行張希甫制)參議之¶
讞(俾參議讞初寮/集行王怡制)擢任持平(丨丨丨丨胡文/恭行崔公孺制)對司理法¶
(丨丨丨丨之平/同上行王鎡制)進丞棘路(用丨丨於丨/丨陳可叔制)治讞竹刑(往丨/丨於)¶
(丨丨/同上)平亭所疑(秋官覆天下之獄而其屬能丨丨/其丨丨王歧公行刑部詳覆官制)刑讞¶
是評(胡文恭行/馬琮制)參詳讞之聨(俾丨丨丨丨丨同/上行陳知徳制)寵法卿¶
<pb:KR3k0030_WYG_103-13a>¶
之屬(特丨丨丨丨丨俾參詔獄/之評同上行趙真卿制)韓愈崔評事墓銘(君諱/翰博)¶
(陵安平人通儒書江南人士多從之遊汝州刺史吳郡/陸夜源引為防禦判官表授試大理評事貞元十五年)¶
(終於家銘曰朝之言嘻嘻夕之言怡怡偕入/而出乘馬而馳一日不見而死吁其可悲)柳文裴評¶
事墓誌(穆曰起居郎生均州刺史均州與其弟大理裴/伯言更為刑部郎用文吏名於朝善杜禮書長)¶
(子曰某射進士䇿進大理評事當伐蔡及鄆汴常為軍/首贊佐有勞元和十四年終於河南銘曰世守不遷秀)¶
(於士卿不利有司爰客於梁梁委其躬乃相戎政宫臣/理屬宫臣太子舎人理屬大理評事仍受國命南蔡北)¶
(曹五載首兵柔剛輔理平視太平馬牛既寜吿養于京/棧車草草我來周道載飢載勞神奪其孝形經于洛魂)¶
(其焉/如)¶
<pb:KR3k0030_WYG_103-13b>¶
詩集近要(廷評丨丨津杜/甫送王評事詩)登朝(勿嫌法官未丨丨猶勝/赤尉長趨尹韓愈送崔)¶
(立之/詩)不讀律(評事丨丨丨博士不尋/章張鷟車載斗量詩)青雲姿(佇聞明主/用豈負丨)¶
(丨丨岑參/送顔評事)初銜命(棘寺丨丨丨梅仙已誤身/劉喜卿夜宴評事拜命詩)¶
　　大理寺丞¶
　歴代㳂革(晉武帝咸寜中因曹志上書請廷尉置丞/隋改為勾檢官唐置丞六人掌分判寺事)¶
　(正刑之輕重國朝神宗復置大理獄丞四員命卿始/少舉官元豐五年命莫君陳等九人為大理寺丞)¶
　(自朝廷差官也續㑹要舊制斷刑寺丞六員建/炎三年减三員治獄寺丞减二員中興㑹要)¶
事類必生(杜景佺徐有功為司刑丞與來俊臣侯思止/同理獄人稱之曰遇徐杜丨丨遇來侯必死)¶
<pb:KR3k0030_WYG_103-14a>¶
(唐/書)無死(唐胡元禮遷少卿嘗出一死囚元禮判殺之曰/元禮不離刑曹此人無活法李日知報曰日知)¶
(不離刑曹此人丨丨法竟以/兩狀申日知果直御史臺記)無寃(唐狄仁傑為大理丞/周歲斷獄一萬七千)¶
(人丨丨訴者時武衛大將軍權善才坐誤斫昭陵柏樹/仁傑奏罪當免職髙宗令誅之仁傑曰陛下必用變法)¶
(請從今日為始臣不敢奉制殺善才陷陛/下於不道帝意解善才因而免罪舊史)無濫(李日知/遷司刑)¶
(丞時用法嚴急日知獨/寛平丨寃丨者唐書)敬謹(前為廷尉察獄評刑頗聞/丨丨白集行薛元堂制)¶
通敏(眷兹廷尉惟良尓丨丨/有稱宜丞寺事初寮制)參領(丨丨寺事/續㑹要)進丞(丨丨/讞寺)¶
(胡文恭行/郭恭制)進法局(丨丞丨丨胡文/恭行徐仲寮制)擢京局(丨丞丨丨典/治刑獄胡文)¶
(恭行昌/湜制)知卿才(天聖中大理寺丞石延年上書陳十/策乞選練兵級言西夏必叛朝廷不)¶
<pb:KR3k0030_WYG_103-14b>¶
(以為然及元昊反上思其言召見乞奉/使河東籍兵回稱㫖上曰丨丨丨乆矣)宜用士(紹興二/十六年)¶
(上曰理寺丨參丨丨於/是何涇楊邦弼除理丞)上大寳箴(張藴古丨丨丨/丨除丞唐書)解善¶
才罪(注見/前)佳丞法卿(丨丨丨丨胡文/恭行張子諒制)參丞理官(丨丨丨/丨胡文)¶
(恭張/靖制)進丞卿讞(丨丨丨丨胡文/恭行晏詹制)徃贊廷理(丨丨丨丨公/是行符穆之)¶
(制/)治讞之丞(丨丨丨丨胡文/恭行尹立制)司刑之典(擢任藩卿之丞/參丨丨讞丨丨)¶
(胡文恭行/毛淮藩制)法卿貴丞(丨丨丨丨公/是行楊鈞制)徃丞于理(丨丨丨丨/胡文恭行)¶
(擢忠/恵制)用除棘路(丨丨丨丨之丞徃治竹/刑之讞胡文恭王尹制)徃治竹刑(司進/丞於)¶
(棘路丨丨讞於丨丨/胡文恭行程簡制)¶
<pb:KR3k0030_WYG_103-15a>¶
事類法曹椽(棲棲丨丨丨何以獨卑陬生平企仁義所/學皆孔周早知大理官不列三台儔何况)¶
(親犴獄敲搒𤼵奸偷懸知失事勢恐自罹/罝罘韓愈赴江陵道中呈李孫三學士詩)¶
　　寺簿¶
　歴代㳂革(晉初置廷尉主簿六典後齊九寺各有主/簿隋百官志唐置二人掌印省署抄目勾)¶
　(檢稽失唐百官志國朝復元豐正名初/除二員建炎三年省後  中興㑹要)¶
事類原情引經(陳希㸃為太學博士遷大理寺簿人為/之憤然公忻然就職素不讀律而丨丨)¶
(丨丨法家自以為/不及樓攻媿集)持節勞來(薛季宣為大理主簿是嵗/江湖大軍流民徃徃北渡)¶
(江邊吏復奏淮民多欵塞者遣公行淮西收以實邊公/丨丨丨丨耄稚滿車下公使事有緒道進官二等除大)¶
<pb:KR3k0030_WYG_103-15b>¶
(理正吕/東萊集)¶
詩集多少年(法吏丨丨丨磨淬出角圭將舉汝愆/尤以為已階梯韓愈賀歸呈同官集)¶
　¶
　¶
　¶
　¶
　¶
　古今合璧事類備要後集卷三十四¶
