# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:08.753376
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 别集卷七十
<pb:KR3k0030_WYG_276-1a>¶
欽定四庫全書¶
　古今合璧事類備要别集巻七十¶
　　　　　　　　　　　　　　宋　謝維新　撰¶
　飛禽門¶
　　雉¶
　格物總論(雉大如家雞母按爾雅數種青質五色者/曰鷂雉長尾走且鳴者曰鷮雉黄色鳴自)¶
　(呼者曰鳴雉似山鷄而小冠者曰鷩雉五色皆備成/章者曰翬此左傳所謂五雉者也然又有白者有黒)¶
　(者白者為中瑞/黑者為下瑞也)¶
<pb:KR3k0030_WYG_276-1b>¶
事類華蟲(予欲觀古人之象山/龍丨丨注雉也尚書)疏趾(祭宗廟之雉曰/丨丨記曲禮)求其牡(雉/鳴)¶
(丨丨/丨詩)求其雌(雉之朝雊尚/丨丨丨同上)五工正(少皥氏以鳥名官/五雉為丨丨丨左)一死䞇(舜/修)¶
(五禮五玉三帛二生丨/丨丨注丨丨士丨雉書)調羮進(彭祖姓籛名鏗帝顓項之𤣥/孫善養性能丨鼎進雉丨於)¶
(堯饗食之以/夀考神仙傳)升鼎雊(髙宗祭成湯有飛雉丨丨耳而丨祖已/曰雉野鳥也今升鼎逺方將有求朝者)¶
(乎尚書/大𫝊)羽畎貢(羽畎夏翟注丨丨谷名夏翟/鳥名中旌旗故丨之書禹貢)越裳獻(周成王/時丨丨)¶
(丨白雉去京師三/萬里孝經援神契)野雞雊(季冬丨/丨始丨)山雌時(丨梁丨雉丨哉時/哉子路共之三嗅)¶
(而作/語)童子化(秦穆公時陳倉人掘地得物若羊非羊若猪非/猪牽以獻諸公道逢二童子童子曰此名為媪)¶
(常在地食死人腦若欲殺之以栢倕其首媪復曰彼二童名/為陳寳得雄者王得雌者霸陳倉人捨媪逐二童子丨丨丨)¶
<pb:KR3k0030_WYG_276-2a>¶
(為雉飛入平林陳倉人告穆公穆公大獵果得其雉又/化為石置之汧渭之間至文公為立祠名陳寶祠時流)¶
(星集祠若雄/雉列仙傳)獨沐見(齊丨丨子七十燕妻丨雉/雌雄相随感之撫琴而歌)大夫射¶
(賈丨丨娶妻三年不言不笑後以/如臯丨雉獲之其妻始言始笑左)婦人獻(丨丨丨雉於/叔孫穆子穆)¶
(子問其姓對曰子年長/矣能捧雉以從我乎左)作琴操(衛侯女嫁於齊太子中/道太子死傅母曰且往)¶
(臨喪哀畢不肯歸終之以死傅母悔之取女所自操琴/於塜上鼓之又有二雉俱出墓中傳母悲痛援琴作雉)¶
(朝飛/操)以金買(楚人擔雉雛路人問之對曰鳳凰乃丨丨/丨之而獻楚王王感其意重之白氏帖)¶
對曰鳳凰(見上/注)改曰野雞(吕后名雉丨丨/丨丨漢書注)翔集郎車(蕭/望)¶
(之為郎有雉數十/常隨車丨丨本傳)旁有童子(魯恭為中牟令翟雉馴於/桑丨丨丨丨不捕之曰雉)¶
<pb:KR3k0030_WYG_276-2b>¶
(方將雛曰童子有/仁心三異也本傳)見於西河(桓帝永康七年/白雉丨丨丨丨)出於孟山¶
(白雉熊宗之精/丨丨丨丨典畧)魏文射雉(丨辛毗從丨帝丨丨帝曰樂/哉毗曰於陛下甚樂於羣下)¶
(甚苦帝後/為稀出)孫權射雉(丨丨數丨丨潘濬諫權櫂曰時特/暫出耳不復如往日也濬曰天下)¶
(未定萬機務多射雉非急弦絶指破皆能為/害乃手自撤壞雉翳由是遂絶不復射雉)登銘柱頭¶
(雄雉飛來丨王𢎞直内丨丨丨令管輅作卦曰/至五月必遷時三月也至時果為渤海守魏志)雊武庫¶
中(晉武庫閉甚密中忽聞雉丨張華/曰必是蛇化也開視則有蛇蜕也)雉集宫中(褚遂良/晉王為)¶
(皇太子時飛/丨數丨丨丨)雉集縣署(咸通十一年夏/丨丨河内丨丨)遍遺幕府(叚成/式侍)¶
(父於蜀以雉兎丨/丨丨丨並孔氏帖)不忌禁衞(開元十三年十一月雄雉/馴飛泰山齋宫内封禪所)¶
<pb:KR3k0030_WYG_276-3a>¶
(以告成功祀事無重於此者而野/鳥馴飛丨丨丨丨不祥五行志)駢孔述庭(孔述睿下/除武成令)¶
(雉丨/於庭)雊髙駢寢(髙駢進東面都統會二雉丨/寢占者曰軍府將空駢惡之)縣吏捕雉¶
(光啓三年新安丨丨家丨/得丨養之月餘相闘死)野人獻雉(五代元行欽明宗/入汴州莊宗至萬)¶
(勝鎮不得進與行欽登道旁冡置酒相顧泣下/有丨丨丨丨問其冡名野人曰愁臺也孔氏帖)鄭愔雉¶
伏(丨丨丨丨權/門朝野僉載)文泰雉竄(西域髙昌遣使謝帝引責之/丨丨猥曰丨丨千蒿各得其)¶
(所豈不快邪西域使者入/貢而主悉拘梗之孔氏帖)畫對雉圖(竇師綸丨丨丨/丨一巻藝文志)潘¶
岳射雉賦(涉青林以㳺覽兮樂羽族之羣飛聿采毛之/英麗兮有五色之名翬厲耿介之専心兮奓)¶
(雄艷之姱姿巡丘陵以經畧兮畫墳衍而分畿於是青/陽告謝朱明肇授靡木不滋無草不茂初莖蔚其曜新)¶
<pb:KR3k0030_WYG_276-3b>¶
(陳柯槭以改舊天泱泱以垂雲泉涓涓而吐溜麥漸漸/以擢芒雉鷕鷕而朝鴝眄箱籠以揭驕睨驍媒之變態)¶
(奮勁骹以角搓瞵悍目以旁睞鶯綺翼而赬撾灼繡頸/而衮背欝軒翥以餘怒思長鳴以效能爾乃搫揚拄翳)¶
(停僮蔥翠綠栢參差文翮鱗次蕭森繁茂婉轉輕利𠂻/料戾以徹鑒表厭躡以密緻恐吾㳺之晏起慮原禽之)¶
(罕至甘疲心於企想分倦目以寓視何調翰之喬桀邈/儔類而殊才候扇舉而清叫野聞聲而應媒褰微罟以)¶
(長眺已踉蹡而徐來摛朱冠之赩赫思藻翰之陪鰓首/葯綠素身拖黼繪青鞦莎靡丹臆蘭綷或蹶或啄時行)¶
(時止斑尾揚翹雙角特起良游呃喔引之規裏應叱愕/立擢身竦峙捧黄間以密彀属剛挂以潛擬倒禽紛以)¶
(迸落機聲振而未己山鷩悍害焱迅己甚越壑凌岑飛鳴/薄廩擎牙低鏃心平望審毛體推落霍若碎錦逸羣之)¶
(雋擅揚挾兩擽雌妬異倐來倐往忌上風之餮切畏暎/日之儻朗屏發布而累息徒心煩而技癢伊義鳥之應)¶
<pb:KR3k0030_WYG_276-4a>¶
(機啾穫地以厲響彼聒音而逕進忽交距以接壤彤盈/窻以美發紛首頽而臆仰或乃崇墳夷靡農不易隴稊)¶
(菽叢糅翳薈菶茸鳴雄振羽依于其冡㨛降丘以馳敵/雖形隱而革動瞻挺穟之傾掉意淰躍以振踊暾出苗)¶
(以入塲愈情駭而神悚望黶合而翳皛雉脥肩而旋踵/俽余志之精鋭擬青顱而㸃項亦有目不步體邪眺旁)¶
(剔靡聞而驚無見自䳮周環迴復繚繞盤辟戾翳旋把/縈隨所歴彳亍中輟馥焉中鏑前捩重膺旁截疊翮若)¶
(夫多疑少决膽劣心狷内無固守出不交戰來若處子/去如激電闚□&KR0034;葉慏歴乍見於是筭分銖商逺邇揆)¶
(懸力騁絶伎如輊如軒不髙不埤當味值胷裂嗉破觜/夷險殊地馴麄異變昃不暇食夕不告勌昔賈氏之如)¶
(臯始解顔於一箭醜夫為之改貌憾妻為之擇怨彼遊/田之致獲咸乘危以馳驚何斯藝之安逸嗟禽徒其已)¶
(豫清道而行擇地而住尾飾鑣而在服肉登爼而永御/豈惟早𨽻此焉君舉若乃耽盤流遯放心不移忘其身)¶
<pb:KR3k0030_WYG_276-4b>¶
(恤司其雄雌桀而無節端操或虧此/則老氏之所誡而君子之所不為)¶
詩集錦檐繡檔(丨丨䄖丨丨襦彊彊啄食哺爾雛壟東/卧穟滿風雨莫  良媒壟西去齊人織)¶
(網如素空張在野田平碧中綱綠漠漠無形影誤爾觸/之傷首紅艾葉綠花誰剪刻中藏禍機不可測李賀其)¶
(如/張)錦衣綺翼(麥隴青青二月時白雉朝飛挾兩雌丨丨/丨丨何離褷犢牧採薪感之悲春天和白)¶
(日暖啄食飲泉勇氣滿争雄鬪死繡頸斷雉子班奏急/管絃心傾酒美盡玉椀枯楊枯楊爾生荑我獨七十而)¶
(孤棲彈絃寫意恨不盡瞑/目歸黄泥李白雉朝飛)行旋母脚(雉咿喔雛出殻毛/斑斑觜啄啄學飛)¶
(未得一尺髙還逐母丨丨丨丨麥壠淺淺難蔽身逺去/戀雛低怕人時時土中張兩翅引雛食蟲不相離王建)¶
(雉將/雛)令誘同族(雙雉在野時可憐同嗜欲一雉獨先飛/暗被潜羈束啖養能幾時返與他心腹)¶
<pb:KR3k0030_WYG_276-5a>¶
(置在芳草中翻丨丨丨丨前時相失者思君意彌篤逺/見爾文章知君草中㐲和鳴忽相召又啄翳前粟斂翅)¶
(逺投君飛馳勢奔蹙罥挂在君前向君聲/促促信君决無疑不道君相覆元稹雉)五色離披(原/頭)¶
(火燒盡兀兀野雉畏鷹出復没將軍欲以巧服人盤馬/彎弓惜不發地形漸窄觀者多雉驚弓滿勁箭加衝人)¶
(决起百餘尺紅翎白鏃隨傾斜將軍仰笑/軍吏賀丨丨丨丨馬前墮韓文公雉帶箭)¶
　　山鷄　附　吐綬鷄¶
　格物總論(山鷄鵕䴊一名錦鷄有美毛其色鮮明五/采炫耀自愛其毛終日影水目眩則溺又)¶
　(利距善鬪人以家鷄闘之則可擒吐綬雞一名真珠/鷄如人家鷄母羽毛有白圓㸃嗉藏肉綬長闊數寸)¶
　(紅碧相間極為煥爛常時不見須遇晴日則向陽擺/之頂上先出兩角肉亦二寸許然後徐舒其綬踰時)¶
<pb:KR3k0030_WYG_276-5b>¶
　(悉斂於嗉下披其毛不復見或/有死者割其頸臆間亦無所覩)¶
事類冠鵕䴊(惠帝時郎中戴丨/丨冠漢服輿志)鑑山鷄(魏武帝時南方/獻山鷄帝欲其)¶
(鳴舞而無由公子蒼舒今以大鏡著其前鷄丨/形而舞不知止遂至死韋仲將為之賦異苑)文彩可¶
愛(焦君以錦鷄為贈丨丨丨丨性復馴狎然終日/為家猫所困遂復挈還仍嗣短句張芸叟集)¶
詩集繡翎紅觜(石壑動晴景山禽陵翠微丨丨翻草去/丨丨啄花歸巢暖碧雲色影孤青鏡輝)¶
(不知春樹畔何處/又分飛温庭筠)金冠綵衣(髙原濯濯弄春輝丨碧丨/纓丨繪丨石溜寫烟晴自)¶
(照岩枝横月夜相依有時勃&KR0805;盤跚舞忽地鈎輈格/磔啼寄語人間用矰繳瑶臺鸞鳳好同歸文與可)清¶
唳相呼(蠻荆鮮人秀厥美為物怪禽鳥得之多山鷄禀/其粹衆彩爛成文真色不可繪仙衣霓紛披女)¶
<pb:KR3k0030_WYG_276-6a>¶
(錦花綷繚輝光日華亂眩轉目晴憊髙田啄秋栗下澗/飲泉瀨丨丨或丨丨舞影還自愛豈知文章累遂使網)¶
(羅挂及禍誠其媒求友反遭賣有身乃吾患斷尾亦前/戒不羣世所驚甚美衆之害稻粱雖云厚樊縶豈為泰)¶
(山林歸無期羽翮日已鍛用晦/有前言書之可為誡歐陽修)有文堪悦(魯恭感物性/能馴因把華)¶
(蟲贈里仁雖丨丨章丨丨目却無言語解媒身只愁猫/犬常窺汝胡不山林逺避人好在舊籠還舊主便當歸)¶
(放澗之濱/張芸叟)¶
吐綬鷄盤花絛(越山有鳥翔寥廓嗉中夭綬光若若越/人偶見而竒之因名吐綬江南知四明)¶
(天姥神仙地朱鳥星精鍾異氣赤玉雕成彪炳毛紅綃/剪出玲瓏翅湖煙始開山日髙迎風吐綬丨丨丨臨波)¶
(似染琅玕草暎葉凝開王母桃花紅草綠人間事未若/靈禽自然貴鶴吐明珠暫報恩鵲衘金印空為瑞春和)¶
<pb:KR3k0030_WYG_276-6b>¶
(秋霽野花開玩景尋芳處處來翠幕雕籠非所慕珠丸/柘彈莫相猜棲月啼烟凌縹緲髙林先見金霞曉三山)¶
(仙路寄遥情刷羽揚翹欲上征不學碧鷄依井絡願隨/青鳥向層城太液池中有黄鵠怜君長向卑枝宿何如)¶
(一借羊角風來聽簫/韶九成曲劉禹錫)仰稻梁(雲飛水宿永相忘却向雕/籠丨丨丨春草滿山歸不)¶
(得對人猶復吐文章張/芸叟詠薛判官吐綬鷄)組麗深藏(樊籠寄食老低摧丨/丨丨丨肯自媒天日)¶
(清明聊一吐兒童/初見互驚猜荆公)¶
　　鷓鴣　附　竹鷄¶
　格物總論(鷓鴣大如小野鷄臆前有白圓㸃背上間/紫赤毛其飛也皆東南迴翔然開翅之始)¶
　(必先南翥多對啼自呼鈎輈格磔者是有鳥相似不/為此鳴者非也竹鷄比之差小毛羽褐多斑赤紋自)¶
<pb:KR3k0030_WYG_276-7a>¶
　(呼泥滑滑所/在山谷有之)¶
事類樂餘年(零陵李宗古居士唯一妻一女垂老病足/養鷓鴣鸚鵡以丨丨丨黄山谷戲詠詩二)¶
(首山谷/詩見後)¶
詩集黄茅岡(山鷓鴣朝朝暮暮啼復啼啼時白露風凄/凄丨丨丨頭秋日晚苦竹嶺下寒月低畬)¶
(田有粟何不啄石楠有枝何不棲迢迢不緩復不急樓/上舟中聲暗入夢鄉仙客展轉卧抱兒寡婦彷徨立山)¶
(鷓鴣爾本此鄉鳥生不辭巢不别羣何苦聲聲啼到/曉啼到曉唯能愁北人南人慣聞如不聞白樂天)苦¶
竹嶺(丨丨丨頭秋月輝苦竹南枝鷓鴣飛嫁得燕山胡/鴈壻欲銜我向鴈門歸山鷄翟雉來相勸南禽多)¶
(被北禽欺紫塞嚴霜如劍㦸蒼梧故巢難背違/我心誓死不能去哀鳴驚叫淚沾衣李太白)同類相¶
<pb:KR3k0030_WYG_276-7b>¶
呼(楚越有鳥甘且腴嘲嘲自鳴為鷓鴣徇媒得食不復/慮機械潛發罹置罦羽毛摧折觸籠籞烟火煽赫驚)¶
(庖厨鼎前芍藥調五味膳夫攘腕左右視齊王不忍觳/&KR1100;牛簡子亦放邯鄲鳩二子得意猶念此况我萬里為)¶
(孤囚破籠展翅當逺去丨丨丨/丨莫相顧栁宗元放鷓鴣詞)數聲相應(書中曽見曲/中聞不是傷)¶
(情即斷魂北客南來心未穏/丨丨丨丨過前村張復之)懊惱澤家(南禽無佀似相/依錦翅雙雙傍)¶
(馬飛孤竹廟前啼暮雨汨羅祠畔弔殘暉秦人只解歌/為曲越女空能畫作衣丨丨丨丨非有恨年年長憶鳳)¶
(城歸/韋莊)鈎輈磔格(落照蒼茫秋草明鷓鴣啼處逺人行正/穿屈曲崎嶇路更聽丨丨丨丨聲曾泊)¶
(桂江深岸雨亦於松嶺阻歸程此時為/爾腸干斷乞放今宵白髪生李羣玉)相呼相應(暖戲/烟蕪)¶
(錦翼齊品流應是近山鷄雨昏青草湖邊過花落黄陵/廟裏啼㳺子乍聞征袖濕佳人纔唱翠眉低丨丨丨丨)¶
<pb:KR3k0030_WYG_276-8a>¶
(湘江闊苦竹叢/深春日西鄭谷)報晴報雨(山雌之弟竹鷄兄乍入雕籠/便不驚此鳥為公行不得丨)¶
(丨丨丨總同聲黄魯直戲詠/零陵李宗古居士家馴鷓鴣)為唱愁辭(江天梅雨濕江/籬此處烟香是)¶
(此時苦竹嶺頭歸去日海棠花落舊棲枝春宵思極蘭/燈暗曉月啼多錦幕垂唯有佳人憶南國殷勤丨爾丨)¶
(丨丨/鄭谷)應是鼻亭(真人夢出大槐宮萬里蒼梧一洗空終/日憂兄行不得鷓鴣丨丨丨丨公山谷)¶
竹鷄雨瀟瀟(泥滑滑苦竹罔丨丨丨馬上郎馬蹄凌/兢雨又急此鳥為君應斷腸梅聖俞)泥¶
滑滑(春日正晴明滿園花盛發勸爾竹下鷄莫啼丨丨/丨文與可又雪丨丨丨到山郭提壺勸君亦不惡)¶
(林中解道不如歸家人應念思歸樂山谷又山行三日/厭泥行幸自今朝得一晴又聽數聲丨丨丨情知浪語)¶
(也心驚/楊廷秀)¶
<pb:KR3k0030_WYG_276-8b>¶
樂府啼傍黄昏(見竹/)¶
　¶
　¶
　¶
　¶
　¶
　¶
　古今合璧事類備要别集巻七十¶
