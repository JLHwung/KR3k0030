# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:07.279782
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 别集卷十二
<pb:KR3k0030_WYG_218-1a>¶
欽定四庫全書¶
　古今合璧事類偹要别集卷十二¶
　　　　　　　　　　　　宋　謝維新　撰¶
　鄉里門¶
　　比鄰¶
　輿地提綱(予讀周禮至大司徒有曰五家為比遂人/又曰五家為隣比與隣皆五家之積是何)¶
　(實同而名之異也夷而考之則在郊内者謂之比在/郊外者謂之隣釋文皆訓為近而鄭𤣥曰異其名者)¶
　(示相變耳此則比隣之無異義也然古者比隣之制/必使之相保相愛而又相和親或有罪竒衺則不無)¶
<pb:KR3k0030_WYG_218-1b>¶
　(相及也故宅之卜不如隣之卜百萬買屋千萬買鄰/非故輕此而重彼也誠以隣有不善則所居雖華美)¶
　(非所以為安且利也然則士君子之將定其居其可/不先定其隣乎得其隣則出入相友守望相助疾病)¶
　(相扶持而親睦之/風於是乎在矣)¶
事類洽比(丨丨其隣/詩正月)善隣(親仁丨丨國之/寳也左隐六)為閭(五比丨/丨使之)¶
(相受禮/大司馬)為里(五隣丨丨云云皆有/地域溝樹之禮遂人)比長(比長各長其丨/之治五家相受)¶
(相和親有罪竒衰則相及徙于國中及郊則從而授之/若徙于他則為之旌節而行之若無授無節則唯圜土)¶
(内之/禮)隣長(丨丨掌相糾相受凡邑中之政/相賛徙于他邑則從而授之)救菑恤(丨丨/丨隣)¶
(天之道/也左僖)棄信背(丨丨丨隣患/孰恤之仝上)舂不相(隣有䘮丨/丨丨記)居必擇¶
<pb:KR3k0030_WYG_218-2a>¶
(君子丨丨丨隣/可以避患晏子)隣殺牛(東丨丨丨不如西/隣之禴祭易既濟)隣為壑(以丨/國丨)¶
(丨/孟)隣之厚(晉侯秦伯圍鄭鄭使燭之武見秦伯曰秦晉/圍鄭鄭既知亡矣若亡鄭而有益于君敢以)¶
(煩執事越國以鄙逺君知其難也焉用亡鄭以倍隣丨/丨丨君之薄也若舍鄭以為東道主行李之往來共其)¶
(乏困君亦無所/害左襄三十一)隣是卜(晏子見/先盧門)以與爾隣(原思為之宰/與之粟九百)¶
(辭子曰毋丨丨丨/丨里鄉黨乎語六)乞諸其隣(微生髙或乞醯焉丨/丨丨丨而與之語五)近學¶
可居(孟母其舍近墓孟子之少也嬉戲為墓間之事踴/躍築埋孟母曰此非所以居處子也乃去舍市傍)¶
(其子嬉戲為賈又曰此非所以居處子也乃舍學舍之/傍其子遊戲乃設爼豆揖譲進退曰此丨以丨子遂居)¶
(及孟子長學六藝/卒成大儒列女傳)連墻不謁(列子與南郭子丨丨/二十年丨相請丨)秉燭¶
<pb:KR3k0030_WYG_218-2b>¶
避嫌(昔顔叔子嘗獨處於室隣之&KR0660;婦又獨處於室夜/暴風雨至室壊婦人趨而至顔叔子納之使秉燭)¶
(放乎旦而薫盡束薪而繼之自以為丨丨之不審若其/審者宜若魯人有男子獨處於室隣之&KR0660;婦人又獨處)¶
(乎室夜暴風雨至而室壊/婦人趨而託之閉户不納)束緼請火(里婦夜亡肉姑以/為盗遣之里母即)¶
(丨丨丨丨亡肉家曰昨夜犬得/肉鬬相殺請火埋之姑遂還婦)伐樹還婦(東家棗垂吉/庭吉妻取棗)¶
(吉乃去婦隣人欲丨丨吉乃丨丨里/語曰東家棗完去婦復還王吉傳)穿壁引光(匡衡勤/學而無)¶
(燭隣舍干不得乃丨丨丨其/丨以書映而讀之西京雜記)祭竈請隣(漢御史大夫張/忠署孫寳主簿)¶
(寳徙入舍丨/丨丨比丨)得酒從隣(陶侃家貧有友人過侃侃無以/致誠其隣人謂侃曰子門有長)¶
(者軒車何不延之論當世事侃曰貧不能備禮餌/隣人宻于墻頭送以濁醪隻雞遂成終日之歡)挑女¶
<pb:KR3k0030_WYG_218-3a>¶
折齒(謝鯤隣家髙氏女有美色鯤嘗丨之丨投梭丨其/兩丨時人語曰任逹不已幼輿折齒鯤聞之傲然)¶
(長嘯曰猶不/廢我嘯歌)厭卿老拳(石勒與李陽争漚麻池日相毆/擊及貴乃召陽與酣謔引陽臂)¶
(笑曰孤曩日丨丨丨/丨卿亦飽孤毒手)百萬買隣(梁吕僧珍字元瑜為南/兖州刺史初宋季雅罷)¶
(南康郡市宅居僧珍宅側僧珍問宅價曰一千一百萬/恠其貴季雅曰一千萬買宅一丨丨丨丨及僧珍生子)¶
(季雅往賀函曰錢一千閽人少之不為通季雅强進僧/珍疑其故自發之乃金錢也僧珍言於武帝拜衞州刺)¶
(史/)一丈益隣(陳囂與民紀伯為隣伯夜切藩囂地自益/囂見之伺伯去後宻㧞其藩丨丨以地丨)¶
(伯伯覺之慙懼既還所侵又却一丈太守周府君/髙囂徳義刻石旌表其閭號曰義里㑹稽典録)隣居¶
呌呼(宋張鏡與顔延之丨丨顔談義飲酒丨丨不絶而/鏡静嘿後鏡與客談延之從籬邉取胡床坐聽辭)¶
<pb:KR3k0030_WYG_218-3b>¶
(義清𤣥延之曰彼有/人焉由是不復酣呼)隣里侵占(楊玢仕蜀至顯官隨王/衍歸後唐以老致仕歸)¶
(長安舊第多為丨丨丨丨子弟欲詣府訴玢批狀尾四/隣侵我我猶伊畢竟須思未有時試上含元殿基望秋)¶
(風秋草正離離/子弟不敢言)可時相招(富韓公自汝州得請歸洛養/疾築地與康節天津隐居相)¶
(近公曰自此丨丨丨丨矣康節曰雍冬夏不出春秋時/間過親舊間相招未必來不召或自至公謝客戒其子)¶
(曰先生來必以時見康/節一日過之公贈以詩)韓愈寄盧仝古風(玉川先生洛/城裏破屋數)¶
(間而已矣云云昨晩長鬚來下狀隔墻惡少惡難似每/騎屋山下窺闞渾舍驚怕走折趾慿依婚媾欺官吏不)¶
(信令行能禁止先生受屈未曽語忽此來告良有以嗟/乎身為赤縣令操權不用欲何俟立召賊曹呼五伯盡)¶
(取䑕輩尸諸市先生又遣長鬚來如此處置非所喜况/又時當長養節都邑未可猛政理先生固是余所畏度)¶
<pb:KR3k0030_WYG_218-4a>¶
(量不敢窺涯涘放縱是誰之過歟效尤戮僕愧前史買/羊沽酒謝不敏偶逢明月曜桃李先生有意許降臨更)¶
(遣長鬚/致雙鯉)¶
詩集斟酒聚(丨丨丨比/隣陶淵明)生女嫁(丨丨猶是丨比/隣杜兵車行)王翰卜¶
(丨丨願/丨隣)孟母芳(芬芳丨/丨隣)隔屋喚(傍舍頗淳朴所願亦易/求丨丨丨西家借問有)¶
(酒不墻頭過濁醪/展席俯長流仝上)還家驚(醜女來效顰丨/丨丨四隣李白)卜居為比(丨/丨)¶
(乃此地井井/丨丨隣仝上)任屋連墻(丨丨住丨丨往/來故莫間韓)見擬移居(丨丨/丨丨)¶
(作隣里不論時節/請開關劉禹錫)若許歸田(皇恩丨丨丨丨去晩嵗當/為隣舍翁桞子厚劉禹錫)¶
此里中人(寄居延夀里為與延康隣不愛延康里愛丨/丨丨丨人非十年故人非九族親人有不朽)¶
<pb:KR3k0030_WYG_218-4b>¶
(語得之煙/山春賈島)錦里先生(丨丨丨丨烏角巾園收芋粟不全/貧慣看賔客兒童喜得食階除鳥)¶
(雀馴秋水纔深四五尺野航恰受両三人白/沙翠竹江村暮相送柴門月色新杜南隣)澆薤同渠¶
(僻巷隣家少茅簷喜並居蒸棃常共竈丨丨亦丨丨傳/屐朝尋藥分燈夜讀書雖然在城市還得似樵漁于鵠)¶
(題隣/居)幽花滿樹(相近竹參差相過人不知丨丨欹丨丨/山水細通池歸客村非逺殘樽席更移)¶
(看君多道氣從此數追隨/杜過南隣朱山人水亭)宜作兩家春(明月好從三徑/夜緑楊丨丨丨)¶
(丨丨白居易/與元八卜隣)相看萬事休(耦耕若便遺身去黄/髪丨丨丨丨丨劉和)壁隙透¶
燈光(丨丨丨丨丨籬根分/井口梅堯臣贈隣居)井泉分地派(丨丨丨丨丨砧/杵共秋聲徐鎧)¶
(喜李少/保卜隣)索居今日鬢宜斑(杜齒相知約嵗寒丨丨丨丨/丨丨丨拂衣已解虞卿印築)¶
<pb:KR3k0030_WYG_218-5a>¶
(室何須謝傅山許下田園雖有素洛中花卉足供閒他/年決意歸何處便見交情厚薄間司馬君實和景仁卜)¶
(居許下景仁頃見許居洛/今而背之故詩頗致其怨)獨堪窮巷寂無依(先生自衞/客西畿樂)¶
(道安閒絶世機再命初筵終不起丨丨丨丨丨丨丨貫/穿百代常探古吟咏千篇亦造微珍重相知忽相訪醉)¶
(和風雨夜深歸富/彦國謝堯夫見訪)竹柏相望數十楹(丨丨丨丨丨丨丨/藕花多處復閑亭)¶
(如何更欲通南埭割/我鍾山一半青荊州)¶
　¶
　¶
　¶
<pb:KR3k0030_WYG_218-5b>¶
　¶
　¶
　¶
　¶
　¶
　¶
　¶
　古今合璧事類備要别集卷十二¶
