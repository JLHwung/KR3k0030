# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:10.106626
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 外集卷二十六
<pb:KR3k0030_WYG_326-1a>¶
欽定四庫全書¶
　古今合璧事類備要外集卷二十六¶
　　　　　　　　　　　　宋　謝維新　撰¶
　法令門¶
　　詞訟　附　(兄弟/婚姻)　(田土/告訐)¶
　詞訟明戒(詞訟所以訴不平於有司者也人之情不/能無曲直然曲者求以掩夫直而直者又)¶
　(未能有以自白此訟之所由以興也然為之有司者/將欲以公其是非正其曲直必使直者伸而曲者不)¶
　(得以校設使有司者胷中無學術與見識不審其理/之是非不察其情之曲直則將是非貿亂曲直倒植)¶
<pb:KR3k0030_WYG_326-1b>¶
　(奸偽滋生競訟紛起乂欲嚴刑禁之不可得矣况又/胥吏舞文旁縁為欺者哉况又賄賂行權私情囑託)¶
　(者哉嗚呼訟者所以訴不平於有司者也而有司者/又所以平其不平者也今若此是使直者終無所伸)¶
　(曲者終有所曲惟見其訴于縣者為不足而訴于州/訴于州者之為不足而訴于監司否則又訴于臺部)¶
　(訴于朝廷至煩上之人處分將焉用彼哉夫柝人之/圭儋人之爵食人之禄則必任人之事而視民間亊)¶
　(以為凂巳者已為可誅然有志在於慕温飽貪榮進/當愁醉醲當饑飽鮮囊金櫃帛笑與秩終思所以為)¶
　(進身計思所以為田宅計思所以為子孫計而於斯/民事不啻如越人視秦人肥瘠忽焉不加喜戚於其)¶
　(心善民怵而為奸邪愿民䧟而之刑戮冺冺棼棼何/時已耶易曰訟有孚窒惕中吉終凶利見大人盖惟)¶
　(見大徳之人則吾之曲直是非可得而明白矣則/亦可以使斯人之無訟矣否則吾未見其可也)¶
<pb:KR3k0030_WYG_326-2a>¶
事類赴愬(天下之欲疾其君者皆欲/丨丨於王孟子梁惠王上)紛爭(丨丨辨訟非/禮不决記曲)¶
(禮/)中吉(訟有孚窒惕丨丨終凶/利見大人不利涉大川)下險(彖曰訟上剛丨/丨險而健訟)小¶
有言(初六不永所事丨丨丨終吉象曰不永/所事訟不可長也雖丨丨丨其辨明也)歸逋竄(九/二)¶
(不克訟歸而逋其邑人三百戸无眚象曰/不克訟丨丨丨也自下訟上患至掇也)復即命(九四/不克)¶
(訟丨丨丨/渝安貞吉)訟元吉(九五丨丨丨/以中正也)訟受服(上九以丨丨丨/不足敬也並易)¶
信而止(司市掌市之治教政刑量度禁令以質劑結丨手/丨丨訟注質劑謂兩書一札而别之也若今下)¶
(書言保物/要還矣禮)治其爭(古之為市也以其所有易其所無者/有司者治之耳注古者市置有司丨)¶
(丨丨訟不/征税也)速我訟(誰謂䑕無牙何以穿我墉誰謂汝無/家何以丨丨丨雖丨丨丨亦不汝從)¶
<pb:KR3k0030_WYG_326-2b>¶
(詩/)内自訟(吾未見能見其過而/丨丨丨者也論語)禁民訟(以兩造丨丨丨/入束矢於朝然)¶
(後聴之注訟謂以財貨相造者造至也使訟者兩至既/兩至使入束矢乃治之不入束矢則是自服不直者也)¶
(入矢者取其/直也曲禮)以邦典定(凡諸侯之獄訟/丨丨丨丨之)以邦法斷(凡卿/大夫)¶
(之獄訟丨/丨丨丨之)以邦成弊(凡庶民之獄訟/以丨丨丨之)以五聲聴(丨丨丨/丨獄訟)¶
(求民情一曰辭聴二曰色聴三/曰氣聴四曰耳聲五曰目聴)以三刺斷(丨丨丨丨庶/民獄訟之中)¶
(一曰訊羣臣二曰訊羣吏三曰訊萬民聴萬/民之所刺宥以施上服下服之刑並禮秋官)嗣子嚚訟¶
(放齊曰丨丨朱啟明帝曰吁丨丨/可乎注言不忠信為嚚又好争訟)召伯聴訟(行露丨丨/丨丨也詩)¶
僖公無訟(泮水頌丨丨也不告于訩在泮獻功注僖/公還在泮宫又丨争丨之事告者乎詩)家¶
<pb:KR3k0030_WYG_326-3a>¶
父䆒訩(丨丨作誦以丨王丨注家父大夫箋云䆒窮也/作此詩而為王誦之以窮極王之政所以致多)¶
(訟之本意/詩節南山)孔子猶人(丨丨曰聴訟吾丨丨/也必也使無訟乎語)夢訟弗勝(中/行)¶
(獻子將伐齊丨與厲公丨丨丨公以戈擊之首墜於前/跪而戴之奉以走見梗陽之巫臯他日見諸道與之言)¶
(同巫曰今兹主必死若有事於東年/方則可以逞獻子許諾左襄十七)夢訟而爭(鄭人有/薪於野)¶
(者遇駭鹿御而擊之斃之恐人見之也遽而藏諸隍中/覆之以蕉不勝其喜俄而遺其所藏之處遂以為夢焉)¶
(順塗而詠其事傍人有聞者用其言而取之既歸告其/室人曰向薪者夢得鹿而不知其處吾今得之彼直真)¶
(夢者矣室人曰若將是夢見薪者之得鹿邪詎有薪者/邪今真得鹿是若之夢真邪夫曰吾據得鹿何用知彼)¶
(夢我夢邪薪者之歸不厭失鹿其夜眞夢藏之之處义/夢得之之主爽且案所夢而尋得之遂訟而爭之歸之)¶
<pb:KR3k0030_WYG_326-3b>¶
(士師士師曰若初真得鹿妄謂之夢真夢得夢妄謂之/實彼真取若鹿而與若爭鹿室人又謂夢認人鹿無人)¶
(得鹿今㨿有此鹿請二分之以聞鄭君鄭君曰嘻士師/將復夢分人鹿乎訪之國相相曰夢與不夢臣所不能)¶
(辨也欲辨竟夢唯黃帝孔丘今亡黃帝孔丘孰/辨之哉且徇士師之言可也列子周穆王篇)衛侯不¶
勝(衛侯與元咺訟寗武子為輔鍼莊子為坐士榮為大/士丨丨丨丨殺士榮刖鍼莊子謂寗俞忠而免之執)¶
(衛侯歸之子京師寘諸深室八/寗子職納槖饘焉左僖二十)子豐欲愬(鄭丨丨丨丨鄭/僖公於晉而廢)¶
(之子罕止/之襄七)王叛孫蘇(周公將與丨丨丨丨訟于晉王叛/王孫蘇而使尹氏與聃啓訟周公)¶
(于晉趙宣子平王/室而復之文十四)晉執陳生(王使王叔陳生愬戎/于晉晉人執之㐮四)郤犫¶
取貨(會于沙隨宣伯貨丨丨訴公/于晉侯晉侯不見公成十六)獻子求貨(邾人城翼/魯取邾師)¶
<pb:KR3k0030_WYG_326-4a>¶
(邾人愬于晉晉執叔孫婼使與邾大夫坐叔孫曰列國/之卿當小國之君固周制也邾又夷也寡君之命介子)¶
(服囘在請使當之不敢廢周制也乃不果坐使各居一/館士伯聴其辭而愬諸宣子乃皆執之士伯御叔孫從)¶
(者四人過邾館以如吏先歸邾子范丨丨丨丨於叔孫/申豊以貨如晉叔孫曰見我吾告女所得貨見而不出)¶
(昭二/十三)聴於士匄(王叔陳生與伯輿爭政王右伯輿陳生/怒出奔及河王復之殺史狡説焉不入)¶
(遂處之晉侯使士匄平王室王叔與伯輿訟焉王叔之/宰與伯輿之大夫瑕禽坐獄於王庭士匄聴之王叔之)¶
(宰曰蓽門圭竇之人而皆陵其上其難為上矣瑕禽曰/昔平王束遷吾七姓從王牲用備具王頼之而賜之騂)¶
(旌之盟曰世世無失職若蓽門圭竇其能來東底乎且/王何賴焉今自王叔之相也政以賄成而刑放於寵官)¶
(之師旅不勝其富吾能無蓽門圭竇乎唯大國圖之下/而無直則何謂正矣范宣子曰天子所右寡君亦右之)¶
<pb:KR3k0030_WYG_326-4b>¶
(所左亦左之使王叔與伯輿合要王/叔氏不能舉其契王叔奔晉襄十)正於州犂(楚侵鄭/至城麋)¶
(穿封戍囚鄭皇頡公子圍與之爭之丨丨伯丨丨犂曰/請問於囚乃立囚曰所爭君子也其何不知上其手曰)¶
(夫子為王子圍寡君之貴介弟也下其手曰此子為穿/封戍方城外之縣尹也誰獲子囚曰頡遇王子弱焉戍)¶
(怒抽戈逐王子圍弗及楚/人以皇頡歸襄二十六)欒祁愬盈(欒桓子娶於范宣/子生懷子范鞅以)¶
(其亡也怨欒氏故與欒盈為公族大夫而不相能桓子/卒丨丨與其老州賓通㡬亡室矣懷子患之祁懼其討)¶
(也丨諸宣子曰丨將為亂云云其謀如是懼害一/於主吾不敢不言范鞅為之證遂逐之襄二十)季姒愬¶
展(季公鳥娶妻於齊鮑文子生申公鳥死季公亥與公/思展與公鳥之臣申夜姑相其室及丨丨與饔人檀)¶
(通而懼乃使其妾抶巳以示秦遄之妻曰公若欲使余/余不可而抶余又訴於公甫曰展與夜姑將要余秦姫)¶
<pb:KR3k0030_WYG_326-5a>¶
(以告公之公之與公甫告平子平子拘/展於市而執夜姑遂殺之昭二十五)南子愬戍(衛公/叔文)¶
(子卒衛侯始惡其子公叔戍以其富也戍又將去/夫人之黨夫人丨丨丨曰丨將為亂明年逐之)莒愬¶
于晉(莒牟夷以牟婁及防兹來奔丨人丨丨丨晉侯欲/止公范獻子曰不可請間而以師討焉昭五又如)¶
(晉至河乃復取郠之役丨人丨丨丨晉/有平公之喪未之治也故辭公昭十二)邾愬于晉(會于/平丘)¶
(丨莒人丨丨丨曰魯朝夕伐我㡬亡矣我之不共魯故/之以晉侯不見公子服惠伯對曰君信蠻夷之訴以絶)¶
(兄弟之國棄周公之後亦唯君寡君聞/命矣叔向曰云云魯人懼聴命昭十三)朱愬于楚(蔡人/出朱)¶
(而立東國丨丨丨丨楚人將討蔡費/無極取賂居東國曰云云昭二十一)訟而赦罪(鄭𢎞字/巨君師)¶
(焦貺楚王英反引貺貺被収疾病於道亡殁妻子禁制/獄諸生懼連及乃皆變姓名逃罪𢎞獨髠頭負鑚訟貺)¶
<pb:KR3k0030_WYG_326-5b>¶
(罪顯宗赦其家𢎞躬送/貺喪及妻子還鄉里)訟以求直(陳實為太邱長修徳/清靜百姓以安鄰縣)¶
(民歸附者實輙訓導譬解發遣各令還本司行部吏慮/民有訟者白欲禁之實曰丨丨丨丨禁之理將何申之)¶
(勿有所拘司官聞而歎息曰陳君所/言若是豈有寃於人乎亦竟無訟者)劉陶上書(宦者趙/忠喪父)¶
(僣為玉匣朱穆下郡案驗吏遂發墓剖棺帝聞之大怒/徴穆詣廷尉太學生丨丨等數千詣闕丨丨訟穆帝覧)¶
(其奏而/赦之)虞詡上書(于公劾奏丨丨盛夏多拘繫無辜為/吏民患詡丨丨自訟云云帝省其章)¶
(乃不/罪詡)訟詣衍決(蔡衍孟嘉以謹讓化鄉里有爭丨/者輙丨丨丨其所爭者皆無怨)訟從¶
虞決(劉虞常降身隱約與邑黨州閭同樂共恤等齊有/無鄉曲宗之有辨丨丨丨丨之以情理論判之)¶
劉曠曉理(隋劉丨為平郷令人有爭訟丁寧丨/以義丨七年獄中無繫囚獄訟絶息)杜畿陳¶
<pb:KR3k0030_WYG_326-6a>¶
義(魏丨丨為河東守有訟者為丨大丨/令歸諦里之自後少有訟者魏志)章駿授經(唐丨/景丨)¶
(為貴鄉令有母子相訟景駿鳴/咽付丨孝丨於是子母感義)撾登聞鼓(隋文帝詔申/勑四方敦理)¶
(辭訟有枉屈縣不理者令以次經郡及州省仍不理乃/詣闕申訴有所未惬聴丨丨丨丨有司録詞奏之上隋)¶
(志/)置登聞鼓(唐武后垂拱元年制朝堂所丨丨丨丨受/肺石不須防守有搥鼓立石者令御史)¶
(狀以/聞)衙官訴寃(太和初李囘任京兆府參軍主試不送/魏謩謩深衘之會昌中囘為刑部侍謩)¶
(為御史中丞常與次對官三數人候對於閤門謩曰某/頃歲府解䝉明公不送何事今日同集於此囘應聲答)¶
(曰經音頸如今也不送謩為之色變益懷憤恚後囘謫/刺建州謩大拜囘有啓狀謩悉不納既而囘怒一衙官)¶
(決杖勒停建州丨丨能庇徭役求𨽻籍者所費不下數/十萬其不恚於杖止恨停廢耳因亡命至京師接時相)¶
<pb:KR3k0030_WYG_326-6b>¶
(丨丨諸相皆不問會停午憇於槐陰顔色憔悴旁人察/其有故私詰之其人具述本意於是誨之曰建陽相公)¶
(素與中書相公有隙子盍詣之言訖見魏導騎自中書/而下其人常懷文狀即如所誨望塵而拜導從問之對)¶
(曰建州百姓訴寃魏聞之倒持塵尾敲擔子門令止及/覧狀所論事二十餘件第一件取同姓子女入宅於是)¶
(為魏極力鍜成大獄時李巳量移鄧州刺史行次九江/遇御史鞫獄却廻建陽竟坐貶撫州司馬終於貶所摭)¶
(言/)孔目訴寃(陸象先為馮翊太守其量非凡可以測度/房琯嘗尉馮翊象先下丨丨官黨芬於廣)¶
(衢相遇避馬遲官拽芬下决眷杖干下芬訴之象先曰/汝何處人芬曰馮翊人又問房琯何處官人芬曰馮翊)¶
(尉象先曰馮翊尉决馮翊百姓告我何也琯又入見訴/其事請去官象先曰如黨芬所犯打亦得不打亦得官)¶
(人打了去亦得不去亦得後數年/到闕力薦琯為監察御史乾&KR0008;子)出緡評訟(顔詡季父/非理㨿黨)¶
<pb:KR3k0030_WYG_326-7a>¶
(人桑牙諸邑求治時令尹下翊因私評/之私丨已丨償之其訟遂息江南野史)飲乳輟訟(韓至/彦亊)¶
(見兄/弟門)曉指枉直(何易于為益昌令凡鬭民在庭易于/丁寧丨丨丨丨杖楚遣之不以付吏)先¶
歴縣州(五代後周太祖廣順二年&KR0897;民有訴訟必丨丨/丨丨及觀察使處決不直乃聴詣臺省或自不)¶
(能書牒倩人書者何書所倩姓名居處若無可/倩聽執素紙所訴必須已事毋得挾私妄訴)訴劉洎¶
寃(髙宗朝劉洎之子訟其父寃稱正觀末為褚遂良所/譛而死李義府復胁之上以問近臣衆希義府之旨)¶
(皆言其枉給事中樂彦璋獨曰劉洎大臣人主暫有不/豫豈得遽自比伊霍令雪洎之罪謂先帝用刑不當乎)¶
(上聴其言/遂寢其事)訟遂良寃(韓瑗上䟽為褚遂良訟寃上謂瑗/曰遂良之情朕亦知之然其悖戾)¶
(好犯上故以此責之卿何言之深也對曰遂良社稷忠/臣為讒詖所毁陛下無故棄逐舊臣恐非國家之福上)¶
<pb:KR3k0030_WYG_326-7b>¶
(不/納)李白供狀(丨丨失意遊華山縣宰方開門決事白乘/醉跨驢過門宰怒不知太白也引至庭下)¶
(曰汝何人輙敢無禮白乞丨丨無姓名曰曾用龍巾拭/吐御手調羙力士脱靴貴妃捧硯天子殿前尚容走馬)¶
(華陰縣裏不/許騎驢摭遺)張造判牒(貞元中度支欲取兩京道中槐/樹為薪更栽小樹先下符牒華)¶
(陰尉丨丨丨丨曰召伯所憇尚勿剪/除先皇舊遊豈冝斬伐乃止國史補)以牛還婿(張允濟/仕隋為)¶
(武陽令元武民依婦家者久之孳牛十餘犢將歸而婦/家不與牛民訴於縣縣不能決乃詣允濟允濟曰若自)¶
(有令吾何預為民泣訴其抑允濟因令左右縳民蒙其/首過婦家云捕盗牛者命盡出民家牛質其從來婦家)¶
(不知遽曰此婿家牛我無豫即遣左右撤家/曰以此還婿婦家叩頭伏罪元武吏大慙)以牛還甥¶
(衛州新鄉縣令裴子雲好竒䇿部民王敬戍邉留㹀牛/六頭於舅李進處養五年産犢三十頭敬還索牛兩頭)¶
<pb:KR3k0030_WYG_326-8a>¶
(已死只還四頭老牛並非汝牛生總不肯還敬忿之經/縣陳牒于雲令送敬付獄禁教追盗牛賦李進進惶怖)¶
(至縣叱之曰賊引汝同盗牛三十頭藏於汝宅上唤賊/共對乃以布衫籠敬頭立南墻下進急乃吐欵云三十)¶
(頭牛總外甥㹀牛所生實非盗得雲遣去布衫進見是/敬曰此外甥也曰若是即遣牛還進黙然雲曰五年養)¶
(牛辛苦與數頭餘並還敬/一縣服其精察朝野僉載)破鷄得粟(傳琬字季珪為山/陰令齊二野父爭)¶
(鷄問鷄何食一云豆乃丨丨丨/丨乃罪言豆者一縣稱其神)子婿分財(張詠公在杭/有富民病將)¶
(死子方三歲乃命其婿主其貲移書云他日分財即以/十之三與子而以七與婿子長果以財為訟婿持其遺)¶
(書詣府公閲之曰汝婦翁智人也時以子㓜故以此屬服公/汝不然子死汝手乃命以其財三與婿而子與其七皆)¶
(明/斷)戚里分財(張齊賢真宗丨丨有爭丨丨不均者更相/訴訟又因入宫自理於上前更十餘斷不)¶
<pb:KR3k0030_WYG_326-8b>¶
(能服宰相張齊賢坐相府召訟者曰汝非以彼所分財/少乎皆曰然即命各供狀結實乃召兩吏取歸其家令)¶
(甲入乙舍乙入甲舍貨財皆按堵如故分書則交易之/訟者乃止明日奏上上大悦曰朕固知非卿莫能定者)¶
訴割牛舌(張詠知永興有父老丨牛舌為人所割詠曰/爾於隣伍誰是最隙曰有甲氏嘗貸粟於某)¶
(不遂怨之深者詠遣去云至家徑解其牛貨之父老如/教翌日有人訴擅屠牛詠叱曰爾丨某氏丨丨以償貸)¶
(粟之怨而返致/訟邪其人伏罪)詐市牛皮(髙澈為滄牧有人牛黑牛背/上有白毛瀲乃丨為州縣丨)¶
(丨丨倍酬其直使/宣認之因獲得賊)訴所藏錢(程顥字伯淳任京兆&KR2755;縣/簿民有借其兄宅以居者)¶
(發地中藏錢兄之子訴曰父所藏也令曰此無證佐何/以決之先生曰此易辨爾問兄之子曰爾父藏錢㡬何)¶
(時曰四十年矣彼借宅居㡬何年曰二十年矣即遣吏/取錢十千視之謂借宅者曰今官所鑄錢不五六年即)¶
<pb:KR3k0030_WYG_326-9a>¶
(遍天下此錢皆爾未藏數十年/所鑄何也其人遂服令大竒之)訴欲亂卒(坡公知密州/有盜竊發而)¶
(未獲安撫轉運司憂之遣三班使臣領悍卒數十人入/境捕之卒凶暴恣行以禁物誣民入其家爭鬬至殺人)¶
(畏罪驚散欲為亂民丨之公投其書不視曰必/不至此潰卒聞之少安徐使人招出戮之墓誌)望之訟¶
寃(蔡襄忮刻用刑殘酷知泉州時嘗以叔母喪在式假/通判黄泪攝州事與晉江令章拱之置酒作樂襄陰)¶
(怒之即捃摭其事械送獄栱之坐是除名竄流其弟望/之累詣闕訟寃久之乃得雪朝廷不直其所為而士亦)¶
(以此少之/言行録)訟輙自止(韓忠献公守安陽人將鬬丨丨丨/丨曰吾非畏汝慙見侍中耳郡幾)¶
(至無事吕/氏家塾記)訟至於無(彭思永字季長南海分寧素號難/治前令皆以罪去民化公之誠相)¶
(戒以母犯法至於無/訟明道先生撰行狀)韓昌黎訟風伯(維兹之旱兮其誰/之由我知其端兮)¶
<pb:KR3k0030_WYG_326-9b>¶
(風伯是尤山升雲兮澤上氣雷鞭車兮電揺幟雨寖寖/兮將墜風伯怒兮雲不得止暘烏宻兮念此下民悶其)¶
(元兮不鬬其神嗟風伯兮其獨謂何我於爾兮豈有其/他求其時兮修祀事羊其肥兮酒甚㫖食足飽兮飲足)¶
(醉風伯之怒兮誰使雪屏屏兮吹使醨之氣將交兮吹/使離之鑠之使氣不得化蹇之使雲不得施嗟爾風伯)¶
(兮欲逃其罪又何辭上天孔明兮有紀有綱我今上訟/兮其罪誰當天誅加兮不可悔風伯雖死兮誰汝傷)¶
胡致堂論越訴(所貴乎治世者上下之分嚴而民志定/也以情逹之故徹去階級使百姓陵父)¶
(母之官畏刺史之權自赴于天子此所謂以善為之而/召禮之道也夫以四方萬里之逺而皆得自赴于天子)¶
(是天子以一人之聰明而兼十百州縣之職元首叢&KR3381;/而庶事墮廢矣然則柰何曰擇官師簡法令輕徭賦抑)¶
(姦猾而民之寃無告者寡矣故自古善為治者必禁越/訴夫越訴者敢於陵亂不顧階級非豪宗强姓則舞文)¶
<pb:KR3k0030_WYG_326-10a>¶
(狡吏相為表裏奸言亂政欺惑朝政者也其力能自遠/於朝廷使變移是非顛倒獄訟必如其志而非善良貧)¶
(丁敬畏三尺者之所能也百姓得訴長吏而去之則守/令得訴觀察使而廢之藩鎮得訴宰相而黜之上侵不)¶
(已於是有訴人王於蠻夷如楊光遠者矣然而越訴之/門竟莫肯閉是何也宰相不擇守令案察肆於民上以)¶
(供吾征求則以越訴説百姓之心曰吾旁通幽隱下酌/民情彼百姓之寃無告者皆得聞於吾君之聴而不恤)¶
(其亂名犯分無所顧忌之為大害也故以越訴為是則/令甲不當禁以禁而非則赦令不當許許之非也禁之)¶
(是也惟官得其人法令易守去民之病/者豈惟越訴自息等聞之訴亦可無矣)¶
兄弟兄弟訴財(張詠知杭州有沈章訟兄彦均割家貨/不平公撻而遣之復半載公因過其所)¶
(居下馬丨章與彦丨曰汝弟訟汝治家掌財伊㓜小不/知貨多少汝又分之不均果乎彦曰均平章曰不均公)¶
<pb:KR3k0030_WYG_326-10b>¶
(曰兄之族入於弟室弟之族入/於兄家即時對換人莫不服)兄弟訟息(蘇瓊除南清/河太守有百)¶
(姓乙普明丨丨爭田瓊召普明兄弟諭曰云云兄弟門/因而下淚乞外更思分異十年遂還同住詳見兄弟)兄¶
弟訟䦧(韋保衡以妾為妻鬻田宅/至丨丨丨丨家法遂替)兄弟相遜(韓延壽為/左馮翊行)¶
(縣至髙陵有丨丨爭田者延壽曰是吾化不行閉閣/思過又告將解即訟者慙以田相遜願終身不爭)¶
田地以地比正(地官小司冦凡民訟丨丨丨丨之注/鄭司農云以田畔所與比正斷其訟)以¶
版圖決(小宰聴閭里聴版圖注版戸籍圖/地圖丨土丨之丨丨其訟並禮)久而不平(文/王)¶
(時虞芮之君相與爭田久而不平乃相謂曰西伯仁人/也盍往質之乃相與朝周入其境則耕者遜畔行者遜)¶
(路二圖之君感而相謂曰我等小人不可以履君子/之庭乃相遜以其所爭田為聞田而退史周記)久¶
<pb:KR3k0030_WYG_326-11a>¶
而無成(晉邢侯與雍子爭鄐田/丨丨丨丨詳見鬻獄注)鄭許爭田(鄭公孫申帥/師疆許田許)¶
(人敗諸展陂鄭伯伐許取鉏任泠敦之田晉救許伐鄭/取汜祭楚子反救鄭鄭伯與許男訟焉皇戍攝鄭伯之)¶
(辭子文不能決也曰君若辱在寡君寡君與其二三臣/共聴兩君之所欲成其可知也不然側不足以知二國)¶
(之成明年許靈公愬鄭伯于楚六月鄭悼公如楚/訟不勝楚人執皇戍及子國注以鄭不直故成四)周晉¶
爭田(晉郤至與周爭鄇田王命劉康公單襄公訟諸晉/郤至曰温吾故也故不敢失劉子單子曰昔周克)¶
(商使諸侯撫封蘇忿生以温為司冦與檀伯逹封于河/蘇氏即狄又不能於狄而奔衛襄王勞文公而賜之温)¶
(狐氏陽氏先處之而後及子若治其故則王官之邑也閻/子安得之晉侯使郤至勿敢爭成十一又周甘人與丨)¶
(嘉丨閻丨王使詹桓伯辭於晉曰我自夏以后稷魏駘/芮岐畢吾西土也及武王克商蒲姑商奄吾東土也巴)¶
<pb:KR3k0030_WYG_326-11b>¶
(濮楚鄧吾南土也肅慎燕亳吾北土也吾何邇封之有/  今戎制之不亦難乎伯父圖之叔向謂宣子曰王辭)¶
(直子其圖之宣子使趙/成致閻田于晉昭九)邢雍爭田(晉丨侯與丨子丨鄐丨/久而無成士景伯如楚)¶
(叔魚攝政韓宣子命斷舊獄罪在雍子雍/子納其女於叔魚叔魚蔽罪邢侯昭十五)秀實牒免(段/秀)¶
(實初為營田判官涇大將焦令諶取人田自占給與農/約熟歸其半是歲大旱農告無入令諶曰我知入不知)¶
(旱也責之急農無以償徃/訴秀實丨丨署丨丨之)仲方申理(張仲方為金州刺/史宦人奪民田丨)¶
(丨三䟽丨丨/卒與民直)能直吾屈(李惟簡改户部尚書金吾大將/軍有長尚萬國俊者以軍勢奪)¶
(興平人田地吏憚莫敢治及公為金吾興平人曰久聞/李將軍為人公平庶丨丨丨丨即賫縣牒求見公發視)¶
(立杖國俊廢之/以地還興平人)劾發其私(姚合景給事中奉先馮翊二/縣民訴牛羊使奪其田詔美)¶
<pb:KR3k0030_WYG_326-12a>¶
(原主簿朱儔覆按偎以田歸/使合丨丨丨丨以地還民)民訴涇水(昭懿公主大歴/末寰内丨丨丨)¶
(丨為磑壅不得溉田京兆尹/黎幹以請詔撤磑以水與民)人退自責(後魯恭為中牟/令訟丨爭曰恭)¶
(為平理曲直/皆丨而丨丨)訴括其隱(王章周太祖用兵四方章供饋/軍旅未嘗乏絶然征利剥下民)¶
(甚苦之川縣民丨田者必至川縣覆之以/丨丨丨田天下由此重困五代史漢臣傳)訟子與錢(簡/肅)¶
(公奎知益州里婦丨其丨不孝詰之乃曰/貧無以為養奎因出俸錢以與之厚徳録)訟婦給衣(王/待)¶
(制質權知荆南府有媪訴其婦薄於養婦曰舅姑家既/窮而歸且奉事無不謹質曰姑雖不良獨不顧若夫耶)¶
(取家人衣媪又給以廩粟/使歸養之皆感泣而去)李華復練塘頌序(潤州練湖/幅員四十)¶
(里其傍大姓强家泄流為田專利上膄畝収倍鍾富劇/淫衍旱則懸耜水則具舟人罹其害九十餘祀凡經上)¶
<pb:KR3k0030_WYG_326-12b>¶
(司紛紜與奪八十一㫁曲能掩直强者以得之韋公素/知截湖申戒縣吏率徒闢之所潤者遠原隰皆春耕者)¶
(飽憂/者㤗)劉夢得髙陵令頌(涇水東行注白渠灑而為三以/沃關中故秦人常得善歲涇陽)¶
(人擁而顓之私開四竇澤不及下涇田獨肥他邑為枯/地力既移地征如初人或赴訴泣迎尹馬而占涇之膄)¶
(皆權倖家榮勢足以破理訴者復得罪由是咋舌不敢/言吞怨御忍公乃循故事考式文暨前後詔條更水道)¶
(入于我里請杜私竇使無棄流請遵田/令使無越制京兆具事以聞詔許訖役)吕東萊左氏博¶
議(昔者文王聴虞芮之訟而商道始衰聽訟非文王之/心也東氷西炭凍者不得不東左淵右陸溺者不得)¶
(不右虞芮之訟文王未嘗招之使來盖麾之不能去也/文王雖不與虞芮期而虞芮自至故議者以二國之向)¶
(背筮商周之興亡也舜避朱禹避均益避啓其辭其受/未嘗不視獄訟之所歸以為決虞芮之訟近捨朝歌而)¶
<pb:KR3k0030_WYG_326-13a>¶
(遠趍豐鎬彼紂雖屈强於酒池肉林間真寄坐焉耳吾/嘗持是而觀後世隆替之由權在則昌權去則亡未有)¶
(失其權而國不隨亡者也周道既降孱王僕臣不能主/方下之柄儕於列國至共王之世則殆甚焉周公大臣)¶
(也王孫蘇卿士也二臣有訟不之王而之晉君天下者/尚將照臨萬國大明淑慝外薄海表咸得其職今至不)¶
(能尸堦戺之訟則國之置王將何用乎虞芮介然遠國/矣其質成於周議者尚為商危之向若飛亷惡來内相)¶
(忿競棄紂而即文紂雖無道亦未必能堪也正王怡然/自視不惟不駭反使人於晉助所厚者之訟惴惴然恐)¶
(其不伸巍然被衮號稱天子顧乃企足矯首待晉之予/奪以為輕重何其衰也是周之危過於商而共王之無)¶
(耻甚於紂也周之頽敝甚於商季何為當亡而不亡晉/侯之小心不及於文王何為可取而不取盖嘗思其故)¶
(矣紂之李雖三分失其二然威令上行境内凶虐尚能/及人故民不堪其暴而共亡之晚周之微門内小訟猶)¶
<pb:KR3k0030_WYG_326-13b>¶
(不得專雖淫侈誰聴其掊克雖殘酷誰受其指令具起/其仆近不係斯民之休戚遠不係諸侯之强弱吾雖陽)¶
(尊貌敬不過以邾莒遇之耳何嫌何疑而遽欲墟之哉/故周非不亡無可亡也晉非不取不足取也大抵能害)¶
(人者必能利人能殺人者必能生人紂雖下愚不移然/操柄猶未盡失使其移比干之戮於崇侯移崇侯之寵)¶
(于比干朝發鹿臺之財暮發鉅橋之粟烏知其不祈天/永命編名六七君之列乎至於共王枵然建空名於六)¶
(服之上禮樂刑政舉不在已雖欲自奮其道何由是將/價之商猶有復起之望未墜之周已如既隕之時也左)¶
(支廢右支緩奄奄餘息綿百世而閲千/齡樂乎哉周云過其歴之言吾未敢信)¶
婚姻亦不女從(行露召伯聴訟也衰亂之俗微貞信之/教興彊暴之男不能侵陵貞女也厭浥)¶
(行露豈不夙夜謂行多露誰謂雀無角何以穿我屋誰/謂女無家何以速我獄雖速我獄室家不足誰謂䑕無)¶
<pb:KR3k0030_WYG_326-14a>¶
(牙何以穿我墉誰謂女無家何以速我訟雖速我訟丨/丨丨丨注言召伯聴斷男女室家之訟也由文王之時)¶
(被化日久故彊暴之男不能侵陵貞女也勢雖侵/陵貞女不從是以貞女被訟而召伯聴斷之詩)余不¶
女殺(徐吾犯之妹美公孫楚聘之矣公孫黑又使彊委/禽焉犯懼告子産子産曰是國無政非子之患也)¶
(唯所欲與犯請於二子請使女擇焉皆許之子晳盛服/入布幣而出子南戎服入左右射超乘而出女自房觀)¶
(之曰子晳信美矣抑子南夫也夫夫婦婦所謂順也適/子南氏子晳怒既而櫜甲以見子南欲殺之而取其妻)¶
(子南知之執戈逐之及衝擊之以戈子晳傷而歸告大/夫曰我好見之不知其有異志也故傷大夫皆謀之子)¶
(産曰直鈎幼賤有罪罪在楚也乃執子南而數之曰國/之大節有五女皆奸之畏君之威聴其政尊其貴事其)¶
(長養其親五者所以為國也今君在國女用兵焉云云/君曰丨丨丨忍丨宥汝以遠勉速行乎五月鄭放游楚)¶
<pb:KR3k0030_WYG_326-14b>¶
(於吳左/昭元)貧而求離(顔真卿為撫州刺史邑人有楊志堅/者嗜學而居貧鄉人未之知也其妻)¶
(以資給不充索書求離志堅以詩送之曰當年立志早/從師今日翻成鬢有絲落托自知求仕晚蹉跎甘道出)¶
(身遲金釵恁意撩新鬢鸞鏡從他别畫睂此去便同行/路客相逄即是下山時其妻持詩詣州投牒以求别適)¶
(真卿判其牘曰楊志堅早親儒教頗負詩名心雖慕於/髙科身未沾於寸禄愚妻覩其未遇曾不少留靡追冀)¶
(缺之妻賛成好事專學買臣之婦厭棄良人汚辱鄉閭/傷敗風教若無懲戒孰遏浮囂妻可笞二十任自改嫁)¶
(楊志堅秀才餉粟帛仍署隨軍四遠聞之無不/恱服自是江表婦人無敢棄其夫者雲溪友議)老不成¶
親(陳晟知隆興府奉新縣百冨人王允升老而娶妻為結/諸寵所沮當夜丨丨丨而成訟判云兩家老夫婦方)¶
(同心一夜惡姻縁遽成反目這場公案好入笑林王允/升白髮皤然自謂力微而心在凃氏女青春過了亦須)¶
<pb:KR3k0030_WYG_326-15a>¶
(華落而色衰始焉草草婚姻終也忽忽聚散鴛鴦小小/思珍偶輸與少年鳯凰寥寥不復聞遂成一夢再唤審)¶
(責却與/休離)¶
詩集田地膏腴利倍(丨丨丨丨起訟爭斯人怨抑痛無/聲韋公正直劾神靈百年游淀為)¶
(澄清李華/復練塘)婚姻貧富難易(天下無正聲恱耳即為娱人/間無正色恱目即為妹聲色)¶
(非相遠丨丨則有殊貧為時所棄冨為時所趨紅樓冨/家女金綏綉羅襦見人不歛手嬌癡二八初母兄未開)¶
(口已嫁不須臾緑窓貧家女寂寞二十餘荆釵不直錢/衣上無真珠㡬回人欲聘臨日又踟蹰主人會良媒置)¶
(酒滿玉壺四座且勿飲聴我歌兩途富貴女易嫁嫁早/輕其夫貧家女丨嫁嫁晚孝於姑聞君欲娶婦娶婦意)¶
(何如白居/易議婚)¶
<pb:KR3k0030_WYG_326-15b>¶
　　　告訐　附　匿名¶
　詞訴明誡(訐者面相斥罪攻發人之陰私也人不陰/私不切於我而攻發之彼之惡不容掩而)¶
　(在我亦未為善也古者厚徳君子隱人之惡揚人之/善豈復有此等事哉後世風俗薄惡而後發伏之風)¶
　(作矣是皆薄徳/者之所為也吁)¶
事類惡訐(子貢丨丨以/為直者語)許訐(趙廣漢為頴川惡相朋黨/乃丨相丨或匿名相告罪)¶
(者置鋸筩令投書於/其中缿筩乃瓦器)請告者(魏典農劉龜竊於禁内射/兎其曹張京投書言之帝)¶
(匿京名送龜付獄髙柔字文惠為廷尉丨丨丨名帝怒/曰吾豈妄收龜邪柔曰廷尉天下之平不敢毁法帝乃)¶
(下京名各/當其罪)得罪人(魏時有投書誹謗太祖欲得其主國/淵字子尼請其本其書多引二京賦)¶
<pb:KR3k0030_WYG_326-16a>¶
(淵乃募讀二京賦/者果丨丨其丨)許上變(則天武氏畏天下有謀反逆/者詔丨丨丨在所給輕傳供)¶
(五品食送京師即日召見厚餌爵賞飲動之凡言變吏/不得訶詰雖蕘夫耘子必親延見票之官館敢㮷留不)¶
(送者以所告罪之故上變者/徧天下人人屏息無敢議)按無狀(張嘉貞武后朝為/天兵使明年入朝)¶
(或告其反丨丨丨帝令坐告者嘉貞辭曰國之重兵利/器皆在邉今告者一不當即罪之臣恐塞言路且為未)¶
(來之患昔天子聴政於上瞍賦矇誦百工諫庶/人謗今特坐之後無由聞天下事遂得减死)奏無罪¶
(武后時告宻者皆誘人奴婢告其主以求功賞皇嗣竇/徳妃父孝諶為潤州刺史有奴妄為妖異以恐徳妃母)¶
(龐氏龐氏懼奴請夜祠禱因發其事下監察御史薛季/昶按之季昶誣奏以為與徳妃同祝詛龐氏當斬其子)¶
(希咸詣侍御史徐有功訟寃有功牒所司停刑上奏論/之以為無罪季昶奏有阿黨惡逆請付法司法司處有)¶
<pb:KR3k0030_WYG_326-16b>¶
(功罪當絞令史以白有功/有功曰云云後流嶺南)紹興懲艾(本朝紹興二十五/年執政進呈刑部)¶
(狀開具到前後告訐人上曰此事須痛與徴艾近目如/此行遣想人情大恱感召和氣於是並除名勒停編管)¶
(詔除名勒停人並/放令逐便長編)開禧申嚴(寧宗開禧元年/丨丨告訐之禁)程大章論¶
文帝(漢承秦之餘舊染猶在文帝一以君子長者待之/鎮之以淵黙示之以質樸行之以椎魯重厚之人)¶
(及其久也昔之告訐無行誶語無親者人人自重耻言/人過大漢之世蕩然與㤗和同風乃知書可焚儒可坑)¶
(是古者可禁而民生/可厚者不銷鑠也)¶
　¶
　古今合璧事類備要外集卷二十六¶
