# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:07.205225
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 别集卷九
<pb:KR3k0030_WYG_215-1a>¶
欽定四庫全書¶
　古今合璧事類備要别集卷九¶
　　　　　　　　　　　　宋　謝維新　撰¶
　闗津門¶
　　津堠¶
　輿地提綱(按説文津水渡也堠小津也天下不能無/江河故行旅不能無津堠津堠之置必有)¶
　(非橋梁所能盡通之者也故有風濤之嶮而車馬無/阻於行色有天限之分而徒從不至於迷途彼此皆)¶
　(利濟之人往來無病涉之子/此其為功亦次於橋梁者)¶
<pb:KR3k0030_WYG_215-1b>¶
事類黄龍負舟(禹濟江丨丨丨丨舟中人懼禹仰天而/歎曰吾受命於天竭力而勞萬民生寄)¶
(也死歸也余何憂於龍焉視龍猶蝘蜓禹顔/色不變須臾龍俛耳低尾而逝通鑑外紀)白魚入舟¶
(武王伐紂兵至于盟津渡河中流丨丨躍丨王丨中武/王俯取以祭時乃有火自上伏於下至于王屋流為烏)¶
(其色赤其聲魄諸侯不期/而㑹盟津者八百同上)漁父乗船(楚欲殺伍胥胥奔/吴幾不得脱追者)¶
(在後至江江上有一丨丨丨丨知伍胥/之急乃渡胥胥解劒以謝之漁父不受)女子持檝(趙簡/子南)¶
(擊楚津吏醉卧不能渡簡子召欲殺之津吏丨丨丨丨/而前曰妾父聞君東渡不測之水恐風波之起故禱九)¶
(江三淮之神不勝至祝杯酌餘&KR0377;醉至於此妾願以鄙/軀易父之命簡子将渡少一人乃備員持檝遂與渡中)¶
(流發激櫂之歌簡子/説以為夫人列女傳)焚舟遂濟(秦伯伐晉濟河丨丨取/王官及郊晉人不出丨)¶
<pb:KR3k0030_WYG_215-2a>¶
(自茅津丨封殽尸而還注茅津/在河東大陽縣西左文三年)執輿是知(長沮桀溺耦/而耕孔子過)¶
(之使子路問津焉長沮曰夫丨丨/者為誰曰為孔丘曰丨丨津矣語)解衣佐刺(詳見疑/惑注)艤¶
船以待(項羽垓下之敗遂引兵欲渡烏江烏江亭長丨/丨丨丨謂羽曰江東雖小亦足王也願大王急)¶
(渡羽曰縱江東父兄憐而/王我我何面目見之哉)以示形制(漢王欲捐成臯以/東屯鞏洛以距楚)¶
(酈食其曰云云願足下急進兵收取滎陽據倉敖之粟/塞成臯之險杜太行之道距飛狐之口守白馬之津丨)¶
(丨諸侯丨丨之勢則天下/知所歸矣王從之髙祖紀)令持布錢(王莽丨吏民出入/丨丨丨以副符傳)¶
(不持者厨傳勿舍闗津苛/留注問是何人而停留之)佩劒化龍(雷煥佩劍至延平/津劒忽躍入水使)¶
(人沒水求之遂見兩/龍而退晉張華傳)鑄鐵為牛(蒲津河橋天下之要津/也唐明皇詔丨丨牛八)¶
<pb:KR3k0030_WYG_215-2b>¶
(頭柱二十四條連鏁一十二條山架八所牧人八枚於/中間分立亭亭有虹霓之狀實萬代之竒絶也紀異記)¶
(又見橋/梁注)聞杜鵑不樂(邵康節步天津橋丨丨丨丨丨客/問其故曰洛陽舊無杜鵑不十年)¶
(必用南人為相天下/多事矣邵氏聞見錄)栁宗元鐵爐步志(見/前)吳處淳青箱¶
雜錄(韓退之羅池廟碑言步有新船蓋嶺南謂水涯為/步故罾步即漁者施罾處船步即衆人渡船處楊)¶
(州瓜步洪州觀步閩/中謂水涯為溪步)¶
詩集輟棹問(我行倦風湍丨/丨将丨津高適)囘首過(丨丨丨津口而/多楓木林)江¶
欲平(二月頻送客東/津丨丨丨杜)海闊無(滄丨丨/丨津杜)擬欲乗槎(明河可/望不可)¶
(親丨丨丨丨一問津更将織女支機/石還訪成都賣卜人宋之問明河篇)戱問垂綸(春江不/可渡二)¶
<pb:KR3k0030_WYG_215-3a>¶
(月已風濤舟楫欹斜處魚龍偃卧髙渚花張素錦/江草亂青袍丨丨丨丨客悠悠見汝曹杜渡江詩)北固¶
京口(丨丨臨丨丨夷山近海瀕江風白浪起/愁殺渡江人孟浩然楊子津望京口)郡城樓下¶
(丨丨丨丨接/通津栁峒岷)楊子江頭(丨丨丨丨楊栁春楊花愁殺渡/江人數聲風笛離亭晚君嚮瀟)¶
(湘我嚮秦鄭/谷瓜洲渡)風顛當㫁渡(明日丨丨/丨丨丨坡)日暮閱過船(河西/猛士)¶
(無人識丨丨津亭丨丨丨路人但覺聰馬瘦不知鐵槊/大如椽因言西方久不戰截髪願作萬騎先我當憑拭)¶
(與寓目看君飛/矢射蠻氊蘇)石硊小渡五里强(峩橋小渡十里長丨/丨丨丨丨丨丨斜風)¶
(細雨寒蘆裏下有深潭黒無底渡船劣似紙半張五里/都城一千里中流風作浪如山前進不得後退難隔溪)¶
(市井只咫尺安得飛墮於其間大江風濤堪著力小渡/風濤更無格咫尺性命輕如毛只恐一毛猶不直楊廷)¶
<pb:KR3k0030_WYG_215-3b>¶
(秀過/石砲)滄浪千頃片時間(天将天塹護吴山不數殽函百/二闗萬里銀河瀉瓊海一雙玉)¶
(塔表金山旌旗隔岸淮南近鼓角吹霜塞北閑/多謝江神風色好丨丨丨丨丨丨丨過楊子江)¶
　¶
　¶
　¶
　¶
　¶
　古今合璧事類備要别集卷九¶
