# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:03.559973
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 前集卷四十九
<pb:KR3k0030_WYG_049-1a>¶
欽定四庫全書¶
　古今合璧事類備要前集卷四十九¶
　　　　　　　　　　　　　　宋　謝維新　撰¶
　釋敎門¶
　　僧¶
事類三禪(沙門有丨坐丨為上輩誦經/為中輩助衆為下輩無為集)五戒(元珪禪師有異人/峩冠而至曰我嶽)¶
(神也稽首乞戒師曰付汝丨丨能不滛乎能不盜乎能不殺乎/能不妄乎能不遭酒敗乎曰能師曰如上是為佛戒出傳燈録)¶
徳士(男曰優婆塞又曰僧/又曰丨丨大藏一覧)上人(行阿耨菩提心是名/丨丨出摩訶般若經)苾蒭(僧曰/丨丨)¶
<pb:KR3k0030_WYG_049-1b>¶
(本是草名有五義一生不背二冬夏常青三性體柔軟四香氣/逺騰五引蔓布條尊勝經又丨丨是西天草名體性柔軟引蔓)¶
(旁布馨香逺聞能療疼不背/日光喻出家人出善覺要覧)袈裟(梵音迦羅沙曳云不正色令/略梵語也本作迦沙至梁葛)¶
(洪撰字苑字方添衣一名丨丨文名無垢衣/又名忍辱鎧又名消瘦衣又名離塵衣字苑)釋姓(晉道安受業/於佛圖澄姓)¶
(帛氏以師莫過於佛遂以丨為丨中夏沙門稱釋自/道安始又道安見習鑿齒自稱彌天釋道安史本傳)禪學(後漢/明帝)¶
(時佛始入中國當時楚王英最好之然都不曉其説直至晉宋/間其敎漸盛然其廣大自勝之説幻妄寂滅之論自齋戒變為)¶
(義學如逺法師支道林皆義學當時文字亦只是將莊老之説/來鋪張如逺法師諸論皆成片盡是老莊意思梁㑹通間達麽)¶
(入來武帝不曉其説只従事於因果遂去面壁九年只説人心/至善即此便是不用辛苦修行達麽一切掃蕩不立文字直指)¶
(人心又翻了許多窠臼説出丨來又高妙於義丨以為可以直/指徑悟而其始者禍福報應之説又足以鉗制愚俗以為資足)¶
<pb:KR3k0030_WYG_049-2a>¶
(衣食之計也/宋氏語録)不二門(文殊謂維摩詰曰何等是丨丨法丨維摩/詰黙然不應文殊曰善哉乃至無有文字)¶
(言語是真入丨丨法丨/也文選頭陀寺碑注)總持門(秦少游長老疏語云往開大丨/丨丨以繼鑠迦羅眼秦少㳺集)¶
達麽衣印(初丨丨與佛丨俱來得道傳付以/為真丨至大鑒置而不傳傳燈録)金剛眼精(撫州黄/山良匡)¶
(禪師謂衆曰高山頂頭空蔬飯無可祇待諸道/者惟有丨丨丨丨憑助汝發明真心傳燈録)破竈和尚(嵩山/有丨)¶
(丨丨丨居岳山山有廟甚靈惟安一竈逺近祭祠烹殺物命一/日師入廟以杖敲竈三下咄云此竈只是泥瓦合成聖従何來)¶
(又打三下竈乃墮落須㬰有一人青衣忽然設拜師曰是什麽/人云我是竈神久受業報今蒙師説無生法得脱此處生天特)¶
(來致謝因此號丨/丨墮丨丨傳燈録)打地和尚(忻州丨丨丨丨凡學者致問惟以/棒打地而示之一日被僧藏却捧)¶
(而問師但張/其口傳燈録)赤髭毗耶(佛陀耶舍為人赤髭善解毗婆/沙時人號曰丨丨丨丨沙同上)白足禪¶
<pb:KR3k0030_WYG_049-2b>¶
師(釋曇如足白於面雖跣涉泥水未嘗沾濕天下咸稱白足和/尚魏武帝時有一僧足白名思始號丨丨丨丨雞跖集故劉)¶
(禹錫送僧云備將迎者皆/赤髭白足之侣見本集)虎溪法師(逺法師居廬阜三十餘年/影不出山跡不入俗送客)¶
(過虎溪輒鳴號昔陶元亮居栗里山南陸修静亦有道之士逺/師嘗送此二人與語道合不覺過之因相與大笑今世傳三笑)¶
(圖/)鵲巢和尚(杭州道林禪師初至秦望山見長松枝葉蟠屈如/盖遂棲止其上復有鵲巢其側人目為丨丨丨丨)¶
(太守白居易入山曰師住處甚危險師曰太守危險尤甚曰弟/子位鎮山河何險之有曰心火相交性識不停得非險乎又問)¶
(佛法大意師曰諸惡莫作衆善奉行白曰三嵗孩兒也解/恁麽道師曰三嵗孩兒雖道得八十老人行不得傳燈録)布袋¶
和尚(丨丨丨丨形材腲腇蹙額皤腹以杖荷一布囊供身之具/盡貯囊中入市見物輒乞或醯醢魚葅纔接入口分少許)¶
(投囊中白鹿和尚問如何是布袋師便放下布/袋又問如何是布袋下事師負之而去傳燈録)萬迴禪師(丨丨/師姓)¶
<pb:KR3k0030_WYG_049-3a>¶
(張氏初母祈於觀音像而妊迴廻生而愚八九嵗乃能語雖父/母亦以豚犬畜之其凡戊役於安西音問隔絶父母遣其問訊)¶
(一日朝齎所備而往夕返其家父母異之𢎞農扺安西萬餘/里以其萬里而迴因號萬迴唐武后嘗賜之錦袍玉帶同上)文¶
殊普賢(豐干禪師居天台國清寺嘗乗虎入松門衆僧驚駭後/於天台寺示滅初閭丘公出牧丹陽忽頭痛醫不能止)¶
(豐干造之曰貧道自天台來謁使君閭丘且吿之病師乃呪水/噴之病立瘥閭丘異之乞一言示此去安危曰到任謁丨丨丨)¶
(丨曰二菩薩安在師曰國清寺執爨洗器者寒山拾得是也閭/丘尋至寺問寒山拾得是何人有僧對曰二人見在㕑下執役)¶
(閭丘訪之見二人圍爐語笑閭丘不覺致拜二人/連聲咄叱寒山執閭丘手笑曰豐干饒舌傳燈録)寒山拾得(初/豐)¶
(干經行山中道側見一兒可数嵗豐干攜至國清寺付典座曰/或人來認可還之名曰拾得後沙門靈熠令去内㕑滌器常日)¶
(齋畢澄溢食滓寒山即來負之而去寒山者始豐縣西有寒暗/二谷以其居寒岩中遂名寒山子以樺皮為冠時來國清寺従)¶
<pb:KR3k0030_WYG_049-3b>¶
(拾得取僧殘食菜滓食之閭丘既入禮拜二人自此相攜出/松門入寒岩閭丘又隨之二士入岩其石忽然縫合傳燈録)慧¶
海修道(大珠丨丨禪師或問和尚丨丨如何用功師曰飢來喫/飯困來即眠曰一切人總如是同師用功否曰不同他)¶
(喫飯時不肯喫飯百種須索睡時不/肯睡千般計較所以不同也傳燈録)藥山論禪(道吾山圎智禪/師藥山問何處)¶
(來曰遊山來藥曰速道將來曰山上烏兒白如雪澗底遊魚忙/不徹藥山曰智不到處切忌道着師見雲岩不安曰離此殻漏)¶
(子向什麽處相見岩曰不生不滅處相見師曰/何不道非不生不滅處亦不求相見傳燈録)懶瓚垂涕(唐高/僧丨)¶
(丨居衡山殘岩石窟中徳宗遣人詔之寒涕垂膺使者笑之且/勸拭涕瓚曰我豈能有工夫為俗人拭涕耶竟不能致傳燈録)¶
臨濟隻眼(鎮州普化和尚云丨丨小/厮兒只具一丨丨傳燈録)吉祥召魚(東川解魔寺僧/吉祥魁梧多力)¶
(受飯五鉢日夜誦經九函池中魚知其数/以名召之皆出水面使去皆沒蜀普録)善覺喚虎(潭州華林/丨丨禪師)¶
<pb:KR3k0030_WYG_049-4a>¶
(觀察使裴休訪之問有侍者否師曰有一兩个乃丨大空小空/二丨自庵後出師曰有客且去二虎咆哮而去休問作何行業)¶
(感得如斯師曰山/僧常念觀音同上)木杯渡河(杯渡者不知其名姓常乗丨丨丨/丨因名焉不修細行不甚精持飲)¶
(酒食肉與俗人/不殊髙僧傳)舡子泛江(華亭船子和尚於華亭吴江泛/小舟時號舡子和尚傳燈録)天龍¶
圍繞(崔法雄碑登法堂居講坐緇素觀聴丨丨丨丨搖塵尾而/折理風生㺯象鼻而吐辭河注震雷霆之法鼔聾俗知驚)¶
(整日月之慈煙/幽途識曉同上)鬼神服役(佛圖澄天竺人妙通𤣥術善誦神呪/能役使鬼神腹旁有一孔夜光照室)¶
(石勒聞其名召試其術澄取鉢盛水燒香呪之須㬰鉢中生青/蓮花勒愛子斌暴病死澄取楊枝沾水洒而呪之遂甦同上)¶
聚石為徒(異僧生公講經於虎丘寺人無信者乃/丨丨丨丨與談至理石皆㸃頭坡詩注)大雪不動(達/麽)¶
(止嵩山少林寺面壁冇僧神光事之夜大雪堅立/不動達麽契之與易名惠可即二祖也見傳燈録)運水般柴(襄/州)¶
<pb:KR3k0030_WYG_049-4b>¶
(龐居士名藴字道𤣥與石頭希遷為友嘗有頌曰朱紫誰為號/丘山絶㸃埃神通并妙用丨丨及丨丨石頭希遷師然之人參)¶
(馬祖於言下/悟傳燈録)擲杖飛空(昔髙僧隠峯逰五臺山淮西丨丨丨丨/徑西天釋氏要覧孫綽天台賦云王喬)¶
(控鶴以沖天應真/飛錫以躡空文選)看經遮眼(僧問藥山為什麽丨丨師/曰我只圖丨丨傳燈録)有茅盖¶
頭(徳山宣鑒禪師辭龍潭潭謂衆曰有一个漢眼如劍口似盤/一棒打不回頭他時向孤峯頂上立吾道在溈山曰是伊將)¶
(來丨把丨丨丨罵/佛罵祖去在同上)晨雞暮鐘(守清禪師有僧問未後一句師曰/塵中人白老天際月常明問如何)¶
(是和尚家風曰一瓶兼一鉢到處是生涯問/佛法大意曰擾擾怱怱丨丨丨丨出傳燈録)茒茨石室(無業禪/師曰看)¶
(他古得道人得意之後丨丨丨丨向折/脚鐺子煑飯喫過三二十年傳燈録)三間茅屋(廣嚴院咸澤/禪師僧問如)¶
(何是廣嚴家風曰一塢/白雲丨丨丨丨同上)百丈竿頭(招賢大師偈曰丨丨丨丨不/動人雖然得入未為真丨丨)¶
<pb:KR3k0030_WYG_049-5a>¶
(丨丨須進步十方/世界是全身同上)土上加泥(古禪師升堂無語安國長老乃白/衆云當觀去王法如是衆猶不退)¶
(古曰安國和尚已是郎當老僧/不可丨丨丨丨遂下坐同上)籃裏盛梅(耽原為惠忠國師侍/者云須要覔个䕶身)¶
(符子異日攜籃入方丈國師曰籃裏冇/甚麽物曰青梅曰何用曰供養傳燈録)招入蓮社(逺師結白蓮/社以書招淵)¶
(明陶曰弟子性嗜酒若許飲即往矣逺許之/遂造焉因勉令入社陶攢眉而去盧阜雜記)不入蓮社(謝靈運/求入浄)¶
(社逺師以心雜止之范寗王豫章/逺師請入社范不能従逺師傳)隠峯參禪(鄧丨丨丨馬祖一/日辭謁南岳石頭)¶
(和尚馬祖云石頭路滑對曰竿木隨身逢場作戲纔到石頭遶/床三匝振錫一聲問是何宗㫖石頭云蒼天蒼天隠峯無語却)¶
(回舉似於師師云汝更去見他道蒼天蒼天汝便嘘嘘隠峯又/去一如前問石頭乃先嘘嘘隠峯又無語歸來師云向汝道石)¶
(頭路滑/傳燈録)南泉賣身(丨丨示衆云老師要丨丨阿誰要買一僧云/某甲買師云他不作貴價不作賤價作麽生)¶
<pb:KR3k0030_WYG_049-5b>¶
(買僧無對趙州代云明年/來與和尚縫个布衫同上)狐女觀心(唐則天時有女人自稱聖/菩薩人心所在女必知之)¶
(則天請入宫中所言皆驗宫中謂聖菩薩後有大安和尚入宫/太后令見之大安曰汝善觀心試觀我心安在答曰師心在塔)¶
(頂頭相輪邊復問之答曰在兠率天彌勒宫中聴去第三問云/在非非想天皆如其言大安因置心於四果阿羅地乃不能知)¶
(女辭屈變作狐下階走/不知所適太平廣記)大耳慧眼(唐代宗時有西天丨丨三藏/到京云得他心丨丨帝令與)¶
(惠忠國師試驗三藏見師禮拜師問曰汝得他心通邪汝道老/僧即今在什麽處曰和尚是一國之師何得却去西川看競渡)¶
(師再問汝道老僧即今在什麽處曰和尚是一國之師何得却/在天津橋上看㺯猢猻第三問語亦同前三藏罔知去處師叱)¶
(曰這狐精他心通在什麽處後有僧問趙州大耳三藏第三度/不見國師心未審在什麽處云在三藏鼻孔上為什麽三藏不)¶
(見云只為太/近見傳燈録)鬼神送食(雲居𢎞覺禪師參見洞山悟本大師後/住山菴每月十五日須回問訊洞山一)¶
<pb:KR3k0030_WYG_049-6a>¶
(日洞山問庵中飯食如何曰俱無洞山云每日喫个甚麽庵主/云毎日常有聖賢送食來洞山喝云將謂汝是个人作麽生却)¶
(感聖賢送食庵主従此歸庵自備茶食於是聖賢又送食來即/不見庵主古禪師云但有一毫佛法異念鬼神便見得你古禪)¶
(師語/録)鬼神覷見(南泉普願禪師擬取明日遊莊其夜上地神先/報莊王莊王乃預為備師到問莊主争知老僧)¶
(來莊主云昨夜上地神報師師云王老/行無力却被丨丨丨丨丨見傳燈録)女子寄宿(高僧嵬戒行/嚴潔嘗有一)¶
(丨丨丨丨自稱天女以上人有徳天遣我来勸勉其意嵬執意/貞確一心無擾曰吾心若死灰無以革囊見試女乃凌雲而逝)¶
(顧曰海水可生須彌可傾/彼上人者秉心堅貞同上)妓女逼受(鳩摩羅什姚王以丨丨丨/令丨之乃自講説譬如臭)¶
(泥中生蓮花但取蓮/花勿取臭泥同上)浮屠還俗(賈島字泿仙初為浮屠愈因教/其為文遂去浮屠舉進士本傳)¶
浮屠奉親(張䇿少落髪為僧黄巢犯長安/乃返初服奉父母以避亂闕)李公問禪(藥山惟儼/禪師朗州)¶
<pb:KR3k0030_WYG_049-6b>¶
(刺史李翺問如何是道師曰雲在天水在瓶翺作偈曰練得身/形似鶴形千株松下兩函經我來問道無餘話雲在青天水在)¶
(瓶又問如何是戒定慧師曰太守欲保任此事真須向高/高山頂坐深深海底行閨門中物捨不得便為滲漏闕)東坡¶
問禪(佛印禪師法名了元饒州人東坡與之遊時住潤州金山/寺公赴杭過潤為留數日一日值師掛牌與弟子入室公)¶
(便服入方丈見之師曰内翰何來此間無坐處公戯借和尚四/大用作禪床師曰山僧有一轉語内翰言下即答當従所請願)¶
(留所繫玉帶以鎮山門公許之便解玉帶置几上師云山僧四/大本空五藴非有内翰欲於何處坐公擬議未即答師急呼侍)¶
(者云收此玉帶永鎮山門公笑/而與之師遂取衲裙相報闕)送簡師序(鳳羽而鱗毛鳥與獸/也經傳以比聖人豈)¶
(非以其心不以其形者耶師雖佛氏而儒其行雖夷狄其衣服/而仁義其心雖未齒於士與鳳麟類矣不猶愈於冠服朝服惑)¶
(溺於淫恠之説以斁彛倫者/耶嗚呼師吾獨賢也皇甫湜)送文暢序(人固有儒名而墨行者/問其名則是校其行則)¶
<pb:KR3k0030_WYG_049-7a>¶
(非可以與之遊乎如有墨名而儒行者問其名則非校其行則/是可以與之遊乎楊子雲稱在門牆則揮之在夷狄則進之吾)¶
(取以為法焉文暢喜為文章其周遊天下凡有行必請於縉紳/先生以求詠歌其所志貞元十九年春將行東南栁君宗元為)¶
(之請解其裝得所叙詩累百餘篇非至篤好其何能致多如是/耶惜其無以聖人之道告之者而徒舉浮屠之説贈焉夫文暢)¶
(浮屠也如欲聞浮屠之説當自就其師而問之何故謁吾徒而/來請也彼見吾君臣父子之懿文物禮樂之盛其心必有慕焉)¶
(拘其法而未能入故樂聞其説而請之如吾徒者宜當告之以/二帝三王之道日月星辰之所以行天地之所以著鬼神之所)¶
(以幽人物之所以蕃江河之所以流而語之/不當又為浮屠之説而瀆告之也韓昌黎集)判僧飲酒(陸長源/郎中判)¶
(僧常滿智真等於娼家飲烹宰等事云只説如來之敎在處貪/財身着無價之衣終朝食肉苦行未同迦葉自謂頭陁神通何)¶
(有浄名入諸浮舍犯爾嚴戒黷我明刑仍/逺近僧徒痛杖三十處死雲溪友議)判僧賭錢(淅西韓滉相/公㫁僧靈晏)¶
<pb:KR3k0030_WYG_049-7b>¶
(等賭錢喧争云正法何曽執具空門不積餘財白日既能賭愽/通宵必醉尊罍强説天堂難到又言地獄常開並付江神収管)¶
(波中便是/泉臺同上)衣食之費(五代漢李欽明為司勲員外郎上言古語/云一夫不耕一婦不織必有受饑寒者矣)¶
(聖化之内且約十萬僧尼每日人食二升十萬人日費二千石/以日繫月其數可知每一僧嵗中須絹五匹綿五兩十萬僧計)¶
(絹五千萬匹綿五千萬兩此輩不耕不蚕實斁大倫臣謂聚僧/不如聚兵僧富不如民富經曰聖人在上國無幸民民之多幸)¶
(國之不幸/職官分紀)土木之侈(今也毁中民百家之産而成一屋集農夫/十口之食而飯一僧不亦泰乎不耕者燕)¶
(居而玉食所在常居千百數是以耆會昌之藉沒窮土木之好/龍蛇虎豹之區化為金碧是以有廣明之除蕩可不忌耶然會)¶
(昌之語其説不過人其人火其書廬其居若天毗盧遮那宫救/充滿十方書入三世於諸境界無所分别彼又安能廬吾廬有)¶
(大經卷量等三千大千世界藏在一微塵中彼又安能火吾書/無我無人無衆生彼又安能人吾人黄庭堅曰此上人者如來)¶
<pb:KR3k0030_WYG_049-8a>¶
(藏中之説客菩薩藏中/之游俠耶闕)¶
事類胡僧(太白中峯絶頂有丨丨不知㡬百嵗眉已長數寸身/不製繒帛衣以草葉常持楞嚴經路僻逈絶人跡罕)¶
(到嘗東峯冇鬬虎弱者將死而僧以杖解之西湫有毒龍久而/為患而僧以器貯之商山趙叟前年採茯苓深入太白偶值此)¶
(僧宿余獨有獨往之意聞而悦之乃為歌曰聞有胡僧在太白/蘭若去天三百尺一持楞伽入中峯世人難見但聞鍾忩邊錫)¶
(杖解兩虎床下鉢盂盛一龍草衣不針亦不線兩耳垂肩眉覆/面此僧年紀那得知手種青松今十圍心將流水目清浄身與)¶
(浮雲無是非商山老人已曽識願一見之何由得/山中有僧人不知城裏看山空黛色太白胡僧歌)維摩(時丨丨/詰室有)¶
(一天女見諸天人所説法便見其身即以天花散諸菩薩大弟/子上花至諸菩薩即皆墮落至大弟子便着不墮天女曰是花)¶
(無所分别仁者自生分别想汝結習未盡故花着身結習盡者/花不着身皎然有詩曰天女來相説將花欲染衣禪心定不起)¶
<pb:KR3k0030_WYG_049-8b>¶
(還捧舊花/歸維摩經)旻公(不見丨丨三十年封書寄與淚潺湲舊時好事/今能否老去新詩誰與傳棊局動隨秋澗水袈)¶
(裟憶上泛湖船聞君話我為/官在頭白昏昏只醉眠老杜)洪師(丨丨抖擻蔬笋氣白晝宂我/夫子牆粥魚齋鼓了無破坐)¶
(禪不廢談文/章謝無逸詩)身閒(松根滿苔石盡日閉禪闗有伴年年月無家/處處山煙波五湖逺瓶屨一丨丨岳寺蕙蘭)¶
(曉㡬時幽鳥/還温廷筠詩)心了(利門名路兩何憑百嵗風前短焰燈只恐/為僧丨不丨為僧丨丨總輸僧杜茍鶴詩)清¶
浄(溪聲便是廣長舌山色豈非清浄身夜/來八萬四千偈他日如何舉似人東坡)風流(騎驢覔驢真可/笑以馬喻馬亦)¶
(成癡一天月色為誰好/二老清浄各自知東坡)問禪(丨丨不似前畨語施佛空留丈六/身老去山林猶夢想雨餘鍾鼓更)¶
(清新/東坡)入定(瓶殘秦地水錫入晉山雲秋/月離喧見寒泉丨丨聞賈島)禪床(盡日行方到何年/獨此林客歸唯伴)¶
(鶴人少似師心坐石落松子丨丨搖/竹隂山靈怕驚定不遣夜猿吟薛能)法供(碧玉盌盛紅瑪瑙井/花水養石菖蒲也知)¶
<pb:KR3k0030_WYG_049-9a>¶
(丨丨無窮盡試問/禪師得飽無東坡)舊隠(塵機息盡一真僧唯有林泉捨未能蓮/社故人今暫别稽山丨丨與誰登時清)¶
(豈覺前遊改道勝寧辭白髮增遙羨髙/齋吟望處孤雲野鶴是親朋徐騎省詩)勝遊(優鉢曇華豈有花/問師此曲唱誰家)¶
(已従子美識桃竹更向安期覔棗𤓰宴坐林間時有虎髙/眠粥後不聞鴉丨丨自古兼支許為採松枝寄一車東坡)鳴鐘¶
(巫山不見廬山逺松林蘭若秋風晚一/老猶鳴日暮鐘諸僧尚乞齋時飯同上)飛錫(香爐峰色隠晴湖/種杏仙家近白榆)¶
(丨丨去年帝邑子獻/花何日許門徒杜甫)持經(去掃東林下閒丨未遍丨為山低鑿/牖容月廣開庭舊業雲千里生涯水)¶
(一瓶還應覔新句/看雪倚禪扄薛能)聞磬(去路餘千里行行雪灑衣諸峰何日别/一錫犯寒歸老宿誰丨丨農齋自採薇)¶
(遙知到禪宇猿鳥/共開扉孫漢公)薰香(不踐紛華域來丨知見丨三/衣嗣僧粲五字法韋郎善權)懸瓠(清瘦/形容)¶
(八十餘匏懸籬落似村居勸師英/羨人間有幸是元無免破除薛能)跏趺(室空無侍者巾屨惟掛/壁一飯不願餘丨丨便)¶
<pb:KR3k0030_WYG_049-9b>¶
(終夕栁/子厚詩)高座(黄金師子承丨丨白/玉麈尾談重𤣥太白)竺僊(夜雨山草濕爽籟雜枯/木間吟丨丨偈清絶過)¶
(於玉/貫休)瞿曇(坐令魯叟作丨丨/注謂佛也東坡詩)禪伯(諸宫丨丨唐齊已淮甸/詩豪宋惠崇僧善權詩)老宿¶
(山中丨丨依然在案/上楞嚴已不看東坡)梵禪(瘦靠欄干搭丨丨緑荷階/面雨花深出謝無逸詩)宗衲(未於/蓮社)¶
(添丨丨已向蘭/亭識道林同上)洗鉢(鯨吹丨丨水犀/觸㸃燈舡李洞)榰笻(倦衲晨鐘㫁丨/丨山雨寒錢詩)雲衲¶
(坐石丨生丨添/泉月入鐺恵崇)雪笠(笠載吴天雪鞋香/楚地花惟演詩)體自香(閻浮檀水心無/染優鉢羅花丨)¶
(丨丨謝/無逸詩)色不染(花將丨丨丨水/與心俱聞李白)渡迷川(金繩開覺路寶/筏丨丨丨李白)燒真宅¶
(刼風火起丨丨丨苦/海波生蕩破舡樂天)野狐涎(蠒足相従南極邊眞/機不落丨丨丨盧㐮)癡虎頭(道人/眈眈)¶
(丨丨丨瞭然電轉開雙眸枯木已死/寒岩秋空中霹靂推四牛林和靖)¶
<pb:KR3k0030_WYG_049-10a>¶
　　尼¶
事類鄔婆斯迦(梵語云女聲字也又云/優婆夷又云尼要覧)式义摩那(梵語也此云/學法女似今)¶
(之尼長髮/也同上)阿潘出家(漢明帝既聴劉峻出家又聴洛陽婦女丨/丨等丨丨此中國為尼之始也事物紀原)¶
武氏為尼(太宗崩丨丨隨衆感/業寺丨丨髙宗紀)為尼立碑(大明和尚卒弟子尼/無染命僧靈嶼為行)¶
(狀凡𦵏大浮圖未嘗有比丘尼立/碑事今無染實涕淚以求栁文)為妾造寺(王縉為相為妾起/感應寺宏麗無比)¶
(當時頗為識者/所笑南部新書)愛姬為尼(郭代公丨丨薛氏幼嘗為/尼樂天嘗贈以詩闕)妖尼言事¶
(于尼者嘗適人生子後為二鬼所憑言事或有驗遂為尼名惠/普士庶逺近輻湊以佛事之王樂道命李氏甥為其母首傳習)¶
(妖敎收下獄詔京東差官按之得諸公書自韓曽以下皆有之/文公獨無上問其故公曰臣但不知知之當亦有書温公白録)¶
<pb:KR3k0030_WYG_049-10b>¶
捨安尼寺(東晉何充始丨宅丨丨此/尼丨之始也事物紀原)題尼寺壁(楊凝式滑稽精/舍老尼即王令)¶
(公家乳母公至苦不為禮乃書壁云暇日遊老比丘院/延待甚厚尼甚感之後悟老比之言立圬鏝之紀異録)¶
　　佛寺(六帖云精舍梵宫寶地紺園化成/浄土鷲峰布金之地皆佛寺也)¶
事類招提(丨丨菩薩皆古佛號故寺謂之丨丨/或名伽藍或名道場其實一也釋書)道場(尚書御史/所止皆曰)¶
(寺故後代丨丨及祠宇皆/取其稱焉應邵風俗通)精舍(漢明帝於東都之陽立丨丨以/處攝摩騰竺法蘭即白馬寺也)¶
(騰始自西域以白馬䭾經來初止鴻臚寺遂取寺名創置白馬/寺即僧寺之始也事物紀原晉武帝初奉佛法立丨丨於内殿)¶
(引沙門居丨丨故今人皆以佛寺為丨丨殊不知丨丨乃儒者/敎授生徒之所後漢包咸劉淑傳皆有立丨丨敎授生徒之文)¶
(謝靈運有石壁丨丨詩曰披拂趍南徑愉悦偃東扉/非佛寺也李善注云精舎者今讀書齋是也文選注)祇園(佛大/檀越)¶
<pb:KR3k0030_WYG_049-11a>¶
(須達多長者居舍衛長者居舍衛國常施孤獨故曰給孤獨因/往王舍城䕶彌長者家為男求聘因見其家請佛説法須達本)¶
(事外道忽聞佛法生歡喜心接足作禮而白佛言我舍衛國人/多信邪弟子欲營精舍請佛住化佛黙受請即遣舍利弗指受)¶
(規則徧處求踏唯有丨陁太子一丨廣八十頃林木鬰茂幽静/可居既得勝地往白太子太子戲白滿以金布便當相與須達)¶
(出金布八十頃精舍告成凡千二百/處白王遣使請佛安居經律異相)蕭齋(梁武帝造佛寺令蕭/子雲飛白大書蕭寺)¶
(至今一字存焉李約之買歸建以小室以玩之/號丨丨今人呼蕭寺亦因此也事見國史補)佛室(崇丨丨為/學者居會)¶
(其徒而委之食使擊磬鼓鐘/以嚴其道桞子厚大雲寺記)上方(常琮侍煬帝遊寶山帝曰㡬/時到丨丨琮曰昏暗應須到)¶
(上頭左右失笑帝曰/淳古君子也本傳)方丈(唐顯慶中王𤣥䇿使西域至毗耶離/城音舍黧國有維摩居士石室以手)¶
(板縦横量之得十笏/故名丨丨室闕)鴈塔(昔有比丘見羣鴈飛翔忽有一鴈投/下自隕衆曰此鴈垂戒宜旌彼徳於)¶
<pb:KR3k0030_WYG_049-11b>¶
(是瘞丨建/丨西域記)鴈堂(毗舍利於大林為佛作堂/形如鴈字一切具足要覧)牛洞(舒州皖公山三/祖璨大師道場)¶
(即山谷寺有石丨丨其石狀牛因以為名錢紳云初李伯/時畫魯直坐於石牛上魯直因自號山谷老人同安志)龍井¶
(國一大師因獵者導自徑山重岡之西至於危峰之北有頃素/衣老人前而致拜請師登一絶頂入五峯之間願捨北地為師)¶
(立錫之所有大湫指謂師曰吾家若去此湫當涸留一水穴幸/勿墟之我將時至而衛師言訖雲霧晦冥風雨驟作及明既霽)¶
(湫水盡涸惟一穴尚存謂之丨/丨今庵基見在諸草不生事狀)翻經臺(謝靈運一見逺公肅然/心服乃即寺觀丨涅槃)¶
(丨因鑿為丨植白蓮池中名其臺/曰丨丨丨因號白蓮社廬山記)般若臺(晉沙門惠逺於廬山/集一時名士髙僧會)¶
(於丨丨丨精舍立誓同修/浄土俱為佛國之遊同上)嘗水卜地(梁天監元年有天竺國僧/智藥自西土來泛舶至漢)¶
(上尋流上至韶州曹溪水口聞其香掬丨其味曰此丨丄流有/勝地尋之遂開山立石寶林乃云此去百七十年當冇無上法)¶
<pb:KR3k0030_WYG_049-12a>¶
(寶在此演法今六祖/南華是也傳燈録)卓錫開山(舒州潛山最奇絶而山麓尤勝/誌公與白鶴道人欲之同謀於)¶
(梁武帝帝以二人俱具靈通俾各以物誌其地得者居之道人/云某以鶴止處為記誌公云某以卓錫處為記已而鶴先飛去)¶
(至麓將止忽聞空中錫飛聲誌公之錫遂卓於山麓道/人不懌然以前言不可食遂各以所識築室焉同安志)捨宅為¶
寺(晉司徒王恂及第珉丨丨丨虎丘丨○白居易東都履道第/卒後為佛寺闕  王荆公居金陵自東門往蔣山至其故宅)¶
(方半道乃鑿渠決水以通城河/後請以宅為寺因號半山本傳)作寺如殿(魏世宗作瑤光寺胡/太后又作永寜寺皆)¶
(在官側又作石窟寺於伊闕口皆極土木之美而永寧尤盛佛/殿如太極殿南門如端門僧房千間珠玉錦綉駭人心目自佛)¶
(法入中國塔廟之盛/未之有也通鑑梁紀)白馬繞塔(天竺國有伽藍名招提其處大/富有惡國王利於財將毁之有)¶
(一丨丨丨丨悲鳴即停毁自後改招/提為白馬諸處多取此名焉同上)天花雨地(大同坊雲花寺/大厯初僧儼講)¶
<pb:KR3k0030_WYG_049-12b>¶
(經天雨花至地咫尺而滅夜有/光燭室勑改為雲華西陽雜俎)廣殿長廊(唐辛替/否傳)珍樓寶屋(唐/高)¶
(力士於來廷坊建佛祠丨/丨丨丨國貲不逮本傳)粧塗金瓦(王縉剏五臺山佛祠鑄/銅為瓦以金塗之本傳)構¶
結寶座(唐懿宗成安國祠賜寶座二度高/二丈構以沈檀珍麗精絶李蔚傳)寺如王居(南蠻婆賄/伽廬國喜)¶
(佛法琉璃為甓錯以金銀丹彩紫纊/塗地覆以錦𦋺王居亦如之闕)寺為窟室(宋元嘉二十三/年魏崔浩不喜)¶
(佛法毎言於魏主宜除之及魏主討盖吴至長安入佛寺沙門/飲従官酒従官入其室見冇大兵器出以白帝帝怒曰此非沙)¶
(門所用必與盖吴通謀欲為亂耳命有司按治闔寺沙門閲其/財産大得釀具及州郡牧守富人所寄藏物以萬計又為窟室)¶
(以處婦女浩因説帝悉誅天下沙門毁諸經像帝従之語白今/以後有事胡神及造形像泥人銅人者誅太子晃素好佛法乃)¶
(緩宣詔書使逺近豫聞之得各為計沙門多亡匿獲/免或收藏經像唯塔廟在魏境者無復孑遺闕)諌起佛寺¶
<pb:KR3k0030_WYG_049-13a>¶
(宋虞愿為散騎常侍明帝起湘宫寺費極奢侈又起莊嚴刹十/層不可立分為兩刹各五層帝曰卿至湘宫寺未我起此寺是)¶
(大功徳愿曰陛下起此寺皆是百姓賣兒販婦佛若有知當/悲哭哀愍罪高浮屠何有功徳帝怒使人馳曳下殿闕)勸¶
毁佛寺(唐武宗朝祠部奏括天下寺四萬六百蘭若四萬僧尼/二十六萬上惡僧尼耗蠧天下欲去之道士趙歸真等)¶
(復勸之乃毁山野蘭若所毁寺四千六百/餘區歸俗僧尼二十六萬五百人本紀)¶
事類慈雲寺(城東寶坊金碧重道人脩惠剪蒿蓬一缾一鉢三/十年瓊榱碧瓦上秋空稻田摩衲擁黄髮更築書)¶
(閣諸天中三后在天遺聖墨百神受職扶琳宫文思帝澤餘温/潤雨露下國常年豐貢川章川結襟帶梅嶺桂嶺來朝宗參旗)¶
(斗柄略欄楯清坐耳聞河漢風道人飽參口掛壁頗喜作詩如/已公家風秀句刻琬琰邀我落筆何能工安得雄文壓聖境九)¶
(原喚起杜陵/翁黄山谷詩)甘露寺(寺有石如羊相傳謂之狼石云諸葛孔明/坐其上與孫仲謀論曹公也大鑊二按銘)¶
<pb:KR3k0030_WYG_049-13b>¶
(梁武帝所鑄畫師子一菩薩二陸探㣲筆衛公所留祠堂在寺/手植柏合抱矣近寺僧發古殿基得舍利七粒并石記乃衛公)¶
(為穆公追福所𦵏也○古郡山為城層梯轉朱欄棲臺㫁崖上/地窄天水寛一覽吞數州山長江漫漫却望大明寺惟見煙中)¶
(竿狼石臥庭下穹窿如伏羱緬懐臥龍公挾䇿事琱鑚一談收/猘子再説走老暪名高有餘想事往無留觀蕭公古鐵鑊相對)¶
(空團團坡陁受百斛積雨生微瀾泗水逸周鼎渭城辭漢盤山/川失故態怪此獨能完僧繇六合人霓衣掛氷紈隠見十二疊)¶
(觀者疑夸謾破版陸空畫青猊戲盤跚上有二天人揮手如翔/鸞墨筆雖欲盡典刑垂不刋赫赫贊皇公英姿凜以寒古柏手)¶
(親種挺然誰敢干枝撑雲峯裂根入石窟蟠薙草得㫁碑斬崖/出金棺瘞藏豈不牢見伏理可歎四雄皆龍虎遺迹儼未刋方)¶
(其盛壯時争奪肯少安廢興属造物遷逝誰控摶況彼妄庸子/而欲事所難古今共一軌後世徒辛酸聊興廣武歎不待雍門)¶
(彈出古詩盤山上㡬層峭壁半垂藤殿鎖南朝像龕禪外國僧/海濤摏砌檻山雨灑忩燈日暮疎鐘起聲聲徹廣陵周繇登寺)¶
<pb:KR3k0030_WYG_049-14a>¶
(丞相高齋半草萊舊時風月滿亭臺地従日月生時見天到江/山盡處回三國是非春夢㫁六朝城闕野花開心隨流水漫漫)¶
(去流徧煙村半/日來沈存中詩)雲棲寺(步步相携不覺難九層雲外倚闌干忽/然語笑半天上無限遊人舉眼看劉禹)¶
(錫登/寺塔)天竺寺(一山門作兩山門兩寺元従一寺分西澗水流東/澗水南山雲引北山雲前臺花發後臺見上界鐘)¶
(清下界聞遙想吾師行道處/仙花桂子落紛紛白居易詩)天台寺(一到天台寺高低景旋生/共僧岩上坐見客海邊行)¶
(野色人耕破山根浪打驚忙時/向閒處不覺有閒情杜荀鶴詩)楓橋寺(月落烏啼霜滿天江楓/漁火對愁眠姑蘓城外)¶
(寒山寺半夜鐘/聲到客船張繼)東山寺(舊宅何人在空門客自過泉聲到池盡/山色上樓多小洞穿斜竹重階夾瘦莎)¶
(殷勤入城市雲水/暮鍾和張祜詩)西丘寺(不厭丨丨丨閒來即一過州船轉雲/島樓閣出煙蘿路入青松影門臨白)¶
(月波魚跳驚秉燭猿覷怪鳴珂搖曳雙紅斾娉婷十翠娥香花/助羅綺鐘梵雜笙歌領郡時將久遊山數㡬何一年十二度非)¶
<pb:KR3k0030_WYG_049-14b>¶
(少亦非多白/居易夜遊)虎丘寺(入門無平田石路細穿嶺隂風生澗壑古/木翳潭井湛盧誰復見秋水光耿耿鐵花)¶
(秀岩壁殺氣噤蛙黽幽幽生公堂左右立頑獷當年或未信異/類服精猛胡為百嵗後仙鬼互馳騁窈然留清詩讀者為悲哽)¶
(東軒有佳致雲水麗千頃熙熙覽生物春意頗淒冷我來属無/事暖日相與永喜鵲翻初旦愁鳶蹲落景坐見漁樵還新月溪)¶
(上影悟彼良自嗤歸田行可請東坡寺牆圍着碧孱顔曽是當/年海湧山盡把好風藏院裏不敎幽景落人間劍池章色經冬)¶
(在石座苔花自古斑珍重晉朝吾祖宅一回來此便忘還王元/之遊虎丘香刹看非逺祇園入始深龍蟠松矯矯玉立竹森森)¶
(怪石千僧坐靈池一劍沈海當亭兩面山在寺中心酒熟憑花/勸詩成倩鳥吟寄言軒冕客従此好抽簪白居易題虎丘東寺)¶
(吴王冠劍作塵埃𦵏地翻為七寶臺石砌百尋光似鏡井輪千/轉響成雷昔年棣萼聮枝發今日蓮宫並蒂開更有女郎墳在)¶
(此時時雲雨試僧來/劉禹錫題虎丘西寺)鶴林寺(終日昬昬醉夢間忽聞春盡強登/山因過竹院逢僧話又得浮生半)¶
<pb:KR3k0030_WYG_049-15a>¶
(日閒李陟/題僧室詩)金山寺(金山杳在滄溟中雪崖氷柱浮仙宫乾坤扶/持自今古日月髣髴躔西東我泛靈槎出塵)¶
(世捜索異境窺神工一朝登臨重太息四時想像何其雄卷簾/夜閣掛北斗大鯨驚浪吹長空舟摧岸㫁豈足數往往霹靂鎚)¶
(蛟龍寒蟾八月蕩瑤海秋光上下磨青銅鳥飛不盡暮天碧魚/歌忽㫁蘆花風蓬萊久聞未成往壯觀絶致遙應同潮生潮落)¶
(夜還曉物與數會誰能窮百年形影浪自苦便欲此地安㣲躬/白雲南來入我望又起歸興隨征鴻郭功父一宿金山頂微茫)¶
(水國分僧歸夜船月龍出曉堂雲樹影中流見鐘聲兩岸聞因/悲在朝市終日醉醺醺張祜萬古波心寺金山名日新天多剰)¶
(得月地少不生塵櫓過妨僧夢濤驚濺佛身誰言張處士題後/更無人孫魴天末海雲横北固煙中莎岸似西興已無船舫猶)¶
(聞笛逺有樓臺祇見燈山月入松金破碎江風吹水雪崩騰飄/然欲作乗桴計一到扶桑恨未能王介甫世上蓬萊第㡬洲長)¶
(雲漠漠鳥飛愁海山亂㸃當軒出江水中分繞檻流天逺樓臺/横北固夜深燈火見揚州迴船却望金陵月獨倚牙旗坐浪頭)¶
<pb:KR3k0030_WYG_049-15b>¶
(楊公濟遊/金山迴作)寶慶寺(黄葉前朝寺無僧寒殿開池晴龜出曝松莫/鵲飛迴古井碑横草隂廊畫雜苔禪宫亦銷)¶
(歇塵世轉堪/悲司空&KR0892;詩)廬山寺(白茅為屋宇編荆數處階墀石疊成東谷/笑言西谷響下方雲雨上方晴䑕驚樵客)¶
(縁青壁猿戲山僧撼紫檉别有一/條投澗水竹筒斜引入茶鐺馬戴)道林寺(石門迥接蒼梧野愁/色隂深二妃寡廣殿)¶
(崔嵬萬壑間長廊詰曲千岩下静聴林飛念佛鳥細看壁畫䭾/經馬暖日斜明螮蝀梁濕煙散羃鴛鴦瓦北方部落檀香塑西)¶
(國文書貝葉寫壊欄迸竹醉好題窄路垂藤困堪把沈裴筆力/鬬雄壯宋杜詞源兩風雅他方居士來施齋彼岸上人投結夏)¶
(悲我未離擾擾徒勸我休學悠悠者何時得與劉遺民同入東/林白蓮社韋蟾王山之南麓山殊道林二壑争盤紆寺門髙開)¶
(洞庭野殿脚挿入赤沙湖五月寒風冷佛骨六時天樂朝香爐/地靈步步雪山草僧寶人人滄海珠塔刼宫牆壯麗敵香㕑松)¶
(道清涼俱蓮花交響共命鳥金榜雙迴三足烏方丈涉/海費時節𤣥圃尋河知有無老杜題嶽麓道林二寺)靈巖寺¶
<pb:KR3k0030_WYG_049-16a>¶
(十萬人家天塹東管絃臺榭滿東風功歸范蠡五湖上國破西/施一笑中香徑自開蘭葉細屧廊猶響月華空尊前有暇但懐)¶
(占欲飲一盃誰/與同劉禹錫詩)破山寺(清晨入古寺初日照髙林竹徑通幽處/禪房花木深山光悦鳥性潭影空人心)¶
(萬籟此都寂但餘鍾/磬音常建題禪院詩)孤山寺(樓臺聚碧岑一徑入湖心不雨山/常潤無雲水自隂㫁橋荒蘚合空)¶
(院落花深猶憶西忩月/鐘聲在北林張祜詩)落星寺(岩岩康俗先生廬其下宫庭水/所都北辰九闗隔雲雨南極一)¶
(星在江湖○北風捲沙過夜忩枕底鯨波撼蓬島个中即是地/上仙但使心閒自難老○星宫遊空何時落着地亦化為寶坊)¶
(詩人晝吟出入坐醉客夜愕江撼床蜜房各自開户牖蟻宂或/夢為侯王不知青雲梯㡬級更借瘐藤尋上方○落星開士深)¶
(結屋龍閣老翁來賦詩小雨藏山客坐久長江接天㠶到遲宴/寢清香與世隔畫圖妙絶無人知蜂房各自開户牖處處煑茶)¶
(藤一枝並/黄魯直詩)梵王家(海邊樓閣丨丨丨一水横橋一路斜宻竹㺯/風敲璧玉怪松摩日起龍蛇岩猿遶檻偷秋)¶
<pb:KR3k0030_WYG_049-16b>¶
(果石鼎當忩煮露芽中有髙僧/倦迎送白頭無事老煙霞城山)給孤園(樹宻當山徑江深隔寺/門霏霏雲氣重閃閃浪)¶
(花翻不復知天大空餘見佛尊時應/清盥罷隨喜丨丨丨老杜望兠率寺)寒塘路(松竹閒僧老雲煙/曉日和丨丨歸丨)¶
(轉清磬隔微波/唐李嘉祜詩)野僧家(澗竹欲萌煙蕨菜不妨括餅丨丨丨従/今相遇㡬日事更試南忩榖雨茶江西)¶
竹林西(身寂心成道花閒鳥自啼細泉/松徑裏返照丨丨丨皇甫曽詩)苔逕裏(隔忩棲白鳥似/與鏡湖隣月照)¶
(何年樹花逢㡬世人岸莎青有路丨丨/净無塵願得依容止僧中老此身盧綸)下堂鐘(寒雨初收草木/濃群鴉飛散丨)¶
(丨丨長廊無事僧歸院/盡日門前獨看松李渉)寒殿磬(薄暮緣西峽停橈一訪僧鷺巢/横臥栁猿飲倒垂藤水曲岩千)¶
(疊雲重樹百層山風丨/丨丨溪雨夜船燈許渾)立香臺(五度金蓮出世來法堂重向石/堂開水邊猿鳥尋前侣石上松)¶
(杉認舊栽黄印使君精曉供紫雲禪客丨丨丨人/傳朱頂千年鶴昨夜遼東柱上回城山石泉寺)垂講磬(紅簷/青瓦)¶
<pb:KR3k0030_WYG_049-17a>¶
(院西隅隔㫁塵寰一事無兎弄半光來佛案月收斜脚入茶爐簾/丨丨丨秋聲逺門掩吟燈夜影孤見説虎溪流水急不勞禪侣)¶
(酒重沽/城山)動金璫(夜深殿突兀風丨丨琅丨天/黑捫春院地晴棲暗芳老杜)鳴夕磬(鳴磬夕陽/盡卷簾秋)¶
(氣來名香連竹徑/清甃出花臺韓雄)捫幽徑(不到峯前寺空來渭上村此亭聊可/喜幽徑豈辭捫谷映朱闌秀山含古)¶
(木尊路窮驚石㫁林缺見河奔/馬困嘶青草僧留薦晩飡東坡)臥明忩(古寺長廊院院行雲房/處處稱幽情明忩浄榻)¶
(無人到卧聴春/禽百舌聲仝上)滄海日(宋之問遊靈隠夜吟云鷲嶺鬰苕蕘龍/宫隠寂寥久不能續有老僧坐禪曰何)¶
(不道樓觀丨丨丨門對浙江潮桂子月中落天杳雲外飄捫蘿/登塔逺刳木引泉遙云云遲明僧不見人以為駱賔王也詩注)¶
闍梨鐘(王播少孤貧客揚州木蘭院隨僧齋粥僧厭苦之飯後/擊鐘其後播鎮揚州訪舊題詩處有曰上堂已了各西)¶
(東慙愧丨丨飯後丨後二紀播出鎮是邦向所題已碧紗/籠之矣乃續云三十年來塵撲面如今始得碧紗籠小説)¶
<pb:KR3k0030_WYG_049-17b>¶
　　披剃¶
事類落髮(金陵牛頭山法融禪師少通經史歎曰儒道世典非/究竟法般若正觀出世舟航遂投師丨丨入牛頭山)¶
(有白鳥䘖花之異傳燈録覆以/慚愧之衣落其煩惱之髪類要)投簪(丨丨落髪妄命受/業云云出廬山記)劉浄翁¶
捨俗(人勸丨丨丨丨丨出家山谷云浄翁在家出家無俗可捨/戲作頌云浄名龎老總垂鬚君幸元無免破除心若出家)¶
(身若住何須㬰覔剃頭書又/云掉却甜桃摘酸梨山谷)金色女出家(丨丨丨白文殊聴我/出家非以自剃髪為)¶
(丨丨若能發大精進為除衆生一切煩惱是名出家非以阿蘭/若處獨坐思惟名出家能於汶生死流轉中以定惠方便化令)¶
(解脱是名/出家)鄔波三鉢那(比丘既落髮披衣梵云室羅末尼唐言/末寂減度受戒已名丨丨丨丨丨唐言)¶
(近要/覧)¶
<pb:KR3k0030_WYG_049-18a>¶
　　恩命¶
事類乗雕輦(趙石勒以天竺僧圖澄預言成敗頗有驗敬事之/石虎即位事之尤謹衣以綾錦丨以丨丨通鑑)¶
賜紫衣(則天朝僧法朗等賜紫袈裟僧/之賜紫自天后始事物紀原)黒衣宰相(宋文帝以惠/琳善談論與)¶
(議朝廷大事遂參權要賔客輻凑孔顗曰遂/有丨丨丨丨可謂冠屨失所矣通鑑宋文紀)翻經學士(隋文帝/以沙門)¶
(彦崇為丨丨館丨丨命僧/以官自此始事物紀原)贈官賜諡(唐代宗大厯十年興善寺/胡僧不空卒贈開府儀同)¶
(三司司空諡曰大辨正廣/智不空三藏和尚碑文)¶
　　圎寂¶
事類茶毗(或云耶維或云闍毗又云闍維/正梵云闍臯多此言焚燒要覧)闍維(天竺第九祖入/滅衆以香油楫)¶
<pb:KR3k0030_WYG_049-18b>¶
(檀丨丨直體丨/丨即茶毗同上)逝川(寂寂靈塔滔滔丨丨恒沙/刼壊智月常貟李華禆)滅火(薪盡火滅/歸真息假)¶
(梁簡文/帝云)無聲三昧(古靈臨遷化告衆曰汝等諸人還識丨丨丨/丨否衆曰不識師曰汝等静聴師儼然而寂)¶
不可久留(南齊善惠大師降于婺州傳宣慈家納劉氏女名妙/志生子普建普成二人梁武帝時會天竺僧達麽號)¶
(嵩頭陀謂大士曰我與汝毗婆尸佛所發誓今兜率宫衣鉢見/在何日當還因命臨水觀其影見大士圓光寶盖大士笑時有)¶
(法師聞法悟解言我師彌勒應身耳大士呵之後於松山頂雙/林寺行感七佛相隨釋迦引前維摩接後及嵩頭陀入滅大士)¶
(懸知曰嵩公兜率待我決丨丨丨丨也謂子弟曰我従第四天/來為度汝等故大品經云有菩薩従兜率天來諸根猛利疾與)¶
(般若相應即吾日也吾去焚户上建/浮屠以彌勒佛像處其下傳燈録)達麽攜履(二十八祖丨丨/自天竺國泛海)¶
(見梁帝不契潛上嵩山少林寺面壁九年端居而逝𦵏熊耳山/魏宋雲奉使西域迴過師子葱嶺見手丨隻丨翩翩而逝雲問)¶
<pb:KR3k0030_WYG_049-19a>¶
(師曰西天去又謂雲曰汝王已厭世間聞之茫然别師東邁暨/復命即明帝已登遐矣迨孝莊即位宋雲具奏其事帝令起壙)¶
(惟空棺一隻革履/存焉出傳燈錄)世尊現足(第一祖迦葉丨丨入般涅槃迦葉/至雙林樹間悲戀號泣佛於金棺)¶
(内丨雙丨景/徳傳燈録)釋迦説偈(釋迦佛於二月八日明星出時成佛號/天人師住世四十九年將金縷僧迦黎)¶
(衣博法與摩訶迦葉説無常偈曰諸行無常是生滅法生滅滅/已寂滅為樂諸弟子以香薪茶毗之燼後金棺如故高七多羅)¶
(樹往反空中化火三昧得舍利八斛四斗世尊/滅後一千十七年未平中敎至中夏傳燈録)阿難説法(第二/祖丨)¶
(丨將入滅雪山五百仙人飛/空而至阿難為丨丨傳燈録)道𤣥居士(又居士名藴字道𤣥與/石頭希遷為友偈曰有)¶
(男不昏有女不嫁大家團欒頭共説無生詁女靈照常製竹儷/籬賣以供朝夕居士將入滅使靈照視日及午以報靈照遽報)¶
(曰日蝕居士出户觀次靈照即登父座/合掌坐亡居士笑更延七日而化同上)鎖骨菩薩(僧問風宂如/何是佛宂曰)¶
<pb:KR3k0030_WYG_049-19b>¶
(金沙灘頭馬郎婦世言觀音化身續延語録延州有婦人甚有/姿色少年子悉與狎數嵗而沒𦵏之道左大厯中有胡僧敬禮)¶
(其墓曰斯乃大慈悲喜俗捨之欲無不徇焉此即丨丨丨丨順/緣已盡衆人開墓視其骨鈎結皆如鎖狀遂與起塔馬郎婦事)¶
(大率類此/傳燈錄)¶
詩集鎖塵(冩留行道影焚却坐禪身塔院/闗松雪經房丨隙丨賈島詩)埋玉(霜顱隠白毫鎖/骨丨青丨皆云)¶
(似達麽隻履還/天竺東坡詩)¶
　¶
　¶
　古今合璧事類備要前集卷四十九¶
