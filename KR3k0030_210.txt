# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:07.074262
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 别集卷四
<pb:KR3k0030_WYG_210-1a>¶
欽定四庫全書¶
　古今合璧事類備要别集卷四¶
　　　　　　　　　　　　宋　謝維新　撰¶
　宫室門¶
　　城壁(附/)　(堵/郭)　(雉/郛)　(堞/壁)　(埤/堡)　(隍/壘)　(池/塹)　(樓/門)　(櫓/)¶
　輿地提綱(城為保民為之也城之制方丈曰堵三堵/曰雉雉之長三丈而髙一丈也古者天子)¶
　(千雉公侯百雉伯七十雉子男五十雉天子周城諸/侯軒城大都不過參國之一中五之一小九之一諸)¶
　(侯不得以僭天子大夫不得以儗諸侯其小大廣狹/等級至嚴也然城上垣曰堞女牆曰埤樓曰麗譙下)¶
<pb:KR3k0030_WYG_210-1b>¶
　(有門曰譙門望樓無覆屋曰櫓地外有池池無水曰/隍其髙下深淺亦莫不各有稱也然城之小者曰堡)¶
　(或曰鄣曰壘有軍屯處曰壁外城曰郛曰郭皆就易/設險亦不聞有他義也然强者攻弱者守困則圍敵)¶
　(則戰不得其道未見其可故公侯扞城在得人也衆/心成城在得民也猶未也聖人以道徳為城是又不)¶
　(在得人不在得民而在乎建道徳以成安强也彼有/北築長城西起臨洮東盡遼水非不欲以備胡也然)¶
　(而一旦禍發蕭牆之内以為/天下大笑者伊又誰之咎哉)¶
事類為固(城郭溝池以/丨丨記禮運)無壊(丨俾城/丨詩)環攻(三里之城七/里之郭丨而)¶
(丨之而/不勝孟)争戰(丨城以丨殺/人盈城孟)保民(城以丨丨為之也民/衆城小則益城榖梁)盛¶
民(城者盛也所以丨受/丨物也崔豹古今注)鯀作(丨丨城/淮南子)禹始(丨丨作城强/者攻弱者守)¶
<pb:KR3k0030_WYG_210-2a>¶
(敵者戰城郭自/禹始博物志)文築(築城伊淢作豐伊匹淢城溝池築/豐之城大小適與淢偶大於諸侯)¶
(小於天/子之制)登登(乃召司空乃召司徒俾立室家其繩則直/束版以載作廟翼翼捄之陾陾度之薨薨)¶
(築之丨丨削屢馮馮百堵皆興鼛鼓弗勝乃/立臯門臯門有伉乃立應門應門将将詩緜)閣閣(築室/百堵)¶
(西南其户約之丨丨椓之槖槖注約謂縮板椓/謂築土又丨丨猶歴歴也槖槖用力也詩斯干)城謳(宋/城)¶
(華元為植巡功丨者丨曰晘其目皤其腹棄甲而復于思于/思棄甲復來使其驂乗謂之曰牛則有皮犀兕尚多棄)¶
(甲則那役人曰從其有皮丹漆若何/華元曰去之夫其口衆我寡左宣二)鼓倡(梁孝王廣睢/陽城七十里)¶
(注晉太康記云城方十三里梁孝王築之丨丨節杵而/後下和之者稱睢陽曲今踵以為故今之樂家睢陽曲)¶
(是其遺音漢/梁孝王)城朔方(王命南仲丨彼/丨丨詩采薇)城東都(周成王七/年将營成)¶
<pb:KR3k0030_WYG_210-2b>¶
(周居洛邑使召公先相宅三月周公至洛興工築營謂/之王城是為東都方千七百二十丈郛方十七里南繫)¶
(于洛水北因于郟山以為天下之所凑制為郊甸/方六百里因西土為千里分為百縣通鑑外紀)京不¶
度(請京使居之謂之京城太叔祭仲曰都城過百雉/國之害也今丨丨丨非制也君将不堪左隠元年)梁¶
不處(丨伯好土功亟城而丨丨罷而不/堪則曰某冦将至遂溝公宮左)偪陽固(晉荀偃/請伐丨)¶
(丨荀罃曰城小而丨勝之不武弗/勝為笑固請圍之弗克左襄十年)渠丘惡(丨丨城丨衆/潰奔莒曰城)¶
(已惡曰其孰以/我為虞左成九)子囊城(楚囊瓦城郢沈尹戍也/曰茍不能衛城無益)由于城(楚/王)¶
(使丨丨丨麋復命子西問髙厚大小不知子西責之對/不能王遇盜雲中余受其戈袒而示之背曰此余所能)¶
(也/)城為陷(杞梁死其妻哭之/丨丨之丨白氏帖)城不沒(智伯攻趙圍晉陽/而灌之丨丨丨者)¶
<pb:KR3k0030_WYG_210-3a>¶
(三板沈竈産蛙民無叛/意通鑑周威烈王紀)取旗以登(隠十一年公㑹齊鄭/伐許庚辰傅于許潁)¶
(考叔丨鄭伯之丨蝥弧丨先丨子都自下射之顛瑕叔/盈又以蝥弧登周麾而呼曰君登矣鄭師畢登遂入許)¶
(注傅於/許城左)縣布而上(襄十年諸侯圍偪陽主人丨丨堇父/登之及堞而絶之隊則又縣之蘇丨)¶
(復丨者三主人辭焉乃退帶其㫁以徇於軍/三日注偪陽人縣布以試城外勇者同上)方城為城¶
(楚國丨丨以丨/丨左僖四年)華山為城(秦踐丨為城/賈誼過秦論)沙不可築(魏祖/征馬)¶
(超每度渭為超騎所突營不得立又多丨丨丨丨城婁/子伯説公曰今天寒可起沙為城以水灌之從之一夜)¶
(而成白/氏六帖)土惡亟壊(牛僧孺帝欲於鄂州置武昌節度使/鄂城丨丨丨丨比嵗増築賦表茅於)¶
(民吏倚為擾僧孺陶甓以/城五年畢鄂人無復嵗費)駢筮其名(髙丨徙劒南西川/節度成都城嵗壊)¶
<pb:KR3k0030_WYG_210-3b>¶
(駢易以塼甓陴堞完新負城丘陵悉墾平之以便農桑/訖功丨之得大畜駢曰畜者養也濟以剛健篤實輝光)¶
(日新吉孰大焉文宜去/下存上因名大𤣥城)章圖以獻(王使陳章城衢州工/畢以圖獻王視西門)¶
(樟樹密謂左右曰此樹不入城/章終非我畜其後章果叛備史)築長連城(開寳二年二/月上駐蹕潞)¶
(州壬辰發潞州戍戌次太原庚子/觀兵於城南始命丨丨丨丨長編)築青澗城(种世衡知/延州青丨)¶
(丨世衡言于范仲淹請營故寛州州西南直延安二百/里當賊衝右捍延安左可致河東粟北可圖銀夏仲淹)¶
(為請于朝詔世衡即廢壘興築虜屢出争世衡/且戰且城城成賜名丨丨世衡改秩主之長編)西占隴¶
坻(本朝慶厯三年陜西四路經畧安撫招討使鄭戬言/順徳軍生户大王家族元寜以水洛城來獻其地丨)¶
(丨丨丨通秦州往來道路隴之二水環城西流繞帶河/渭田肥沃廣數百里雜氐十餘落無所役屬尋遣静邊)¶
<pb:KR3k0030_WYG_210-4a>¶
(寨主劉浥招集其酋長皆願納子質求補漢官今若就/其地築城可得畨兵三五萬及弓箭手共捍西賊實為)¶
(封疆之利從之後城/成終賴其利長編)南臨定河(徐禧與沈括等計議乃/言銀州故城雖據明堂)¶
(川無定河之㑹而城東南已為河水所吞其西北又阻/天塹實不如永樂之形勢險要已定議自永樂堞聲塔)¶
(平移而右堡烏延至長城嶺置六寨自背圍良乜孟乜/羅韋囉泊川至布娘堡置六堡塞之大者城圍九百步)¶
(小者五百步一寨用工畧十三萬餘堡之大者城圍三/百步小者百步一堡用工畧萬三千其非九百步之寨)¶
(三百步之堡所能包盡地勢處則随宜增展朝廷是其/議即日報可徐禧李舜舉沈括李稷等将步騎四萬及)¶
(諸路役兵城永樂凡十四日城成永樂與米脂綏徳俱/在無定河中永樂北倚山丨丨無丨丨三面俱絶崖地)¶
(勢險要敵騎數來争之俱敗/去後其城竟陷沒於敵同上)賊必復來(康定元年八月/延州都監周美)¶
<pb:KR3k0030_WYG_210-4b>¶
(言于范仲淹曰丨新得志其勢丨丨丨金明當邊衝我/之蔽也今不亟全将遂失之仲淹因屬美復城如故數)¶
(日賊果來美領衆力戰㑹募援兵不至乃徙軍山北多/設疑兵賊以為救至引去遂募禁兵築萬安城而還長)¶
(編/)冦果不争(慶厯四年十月宣撫使范仲淹議築古細/腰城於是檄知環州种世衡與知原州蔣)¶
(階共幹其事世衡即起兵㑹階于細腰使甲士晝夜築/城先遣人以計欵丨丨丨丨又召三族酋長犒之諭以)¶
(官築此城為汝禦冦三族既出/不意又亡賊援因遂服從同上)修盱眙城(嘉定十二年/十月丨丨丨)¶
(軍/丨)築興元城(嘉定十二年十/二月丨丨丨丨)¶
堵方丈(丨丨為堵左/隠元年注)五板(丨丨而堵公/羊十一年)¶
雉三堵(丨丨為雉長三丈/髙一丈左隠元注)五堵(丨丨而雉百雉而/城公羊十一年)九雉¶
<pb:KR3k0030_WYG_210-5a>¶
(城隅之有丨丨以為/都城之制禮考工記)百雉(見前注又邑無丨丨/之城公羊定十一年)千雉(天/子)¶
(丨丨伯七十雉子/男五十雉公羊注)萬雉(建金城丨丨又金墉鬱/其丨丨班固西都賦)雉相望¶
(韓晃遷浙江東西觀察使聞京都未平築石頭五城自/京口抵天山毁上元道佛祠四十區修塢壁起建業抵)¶
(京峴樓丨丨/丨白孔六帖)¶
堞聮堞(崔神基拜并州長史初州隔汾為東西二城神/慶跨水丨丨合而一之省防禦兵嵗數千云)¶
建堞(王方翼遷肅州刺史州無隄塹冦易以攻方/翼乃發卒丨樓丨厮多樂水自環烽邏精明)¶
陴隍守陴(宣十二年春楚子圍鄭旬有七日鄭人卜行/成不吉卜臨于大宮且巷出車吉國人大臨)¶
(丨丨者皆哭楚子退師鄭人修城進復圍之三/月克之注陴城上僻倪皆哭所以告楚窮也左)登陴(晉/伯)¶
<pb:KR3k0030_WYG_210-5b>¶
(宗夏陽説衛孫良夫甯相鄭人伊雒之戎陸渾蠻氏侵/宋以其辭㑹也師千鍼衛人不保説欲襲衛曰雖不可)¶
(入多俘而歸有罪不及死伯宗曰不可衛唯信晉故師/在其郊而不設備若襲之是棄信也雖多衛俘而晉無)¶
(信何以求諸侯乃止師/還衛人丨丨左成六年)繕隍(張建封進濠夀廬觀察使/是時四方尚多故丨陴丨)¶
增陴(顔真卿為平原太守安祿山逆狀未/萌真卿度必反陽託霖雨增陴浚隍)浚隍(曹華宋/州楚丘)¶
(人吴少誠叛留守王翃署華襄城戍/将華丨丨陴堞日與賊搏數禽馘)¶
池溝池(見/前)湯池(金城丨/丨孔帖)伊淢(築城丨丨/詩下武)實壑(溥彼韓城/燕師所完)¶
(云云實墉丨/丨詩韓奕)河為池(秦踐華為城因丨/丨丨賈誼過秦論)漢為池(楚國方/城以為)¶
(城丨水以/丨丨左)命修城池(建炎元年七月丙辰下詔蹔於淮/甸駐蹕應接四方稍定即還京闕)¶
<pb:KR3k0030_WYG_210-6a>¶
(仍命知楊州呂頤/浩修城池出聖政)浚築城池(沈清臣上言陛下志在尅/復先為備邉之計經理荆)¶
(襄兩淮以固吾圉凡丨丨丨丨増修闗險教/閲民兵興置屯田蓋無所不盡其至出奏議)¶
樓櫓無覆屋(露上丨丨丨/曰櫓説文)作髙土(邊方備胡冦丨丨丨/櫓櫓上作桔橰桔橰)¶
(頭兜零以薪草置其中常低之有冦/即火然舉之以相告漢書文穎注)設譙櫓(丨一門為/丨丨  櫓)¶
(城上守禦樓/唐馬燧傳)¶
郛郭入宋郛(鄭人以王師㑹邾/伐宋丨其丨)城西郛(襄十九年丨丨/丨懼齊也注魯)¶
(西/郭)城成郛(襄十五年季孫宿叔孫豹帥/師丨丨丨注備齊故夏城)治城郭(馬援所/過輒為)¶
(州縣丨/丨丨)築城郭(羅立言宜州人改武陽令以治劇遷河/隂立言始丨丨丨地所當者皆豪富大)¶
<pb:KR3k0030_WYG_210-6b>¶
(賈所占下令使自築其處吏籍其闊狹號於衆曰有不/如約為我更完民憚其嚴數旬畢民無田者不知有役)¶
壁張耳壁(漢髙祖北渡河宿小修武自稱使者晨馳入/丨丨韓信丨而奪之軍乃使張耳北收兵趙)¶
(地漢/髙紀)韓信壁(漢王還至定陶馳入齊/王信壁奪其軍同上)開壁而擊(韓信從/間道望)¶
(趙軍戒曰趙見我走必空壁逐我若疾入拔趙幟立漢/幟乃使萬人先行出背水陣趙軍望見大笑平旦信建)¶
(大将旗鼓鼓行出井陘口趙開壁擊之大戰良久信耳/棄鼓旗走水上軍軍皆殊死戰不可敗趙軍已不能得)¶
(信耳欲歸壁壁皆漢赤幟大驚遂亂遁走於是漢兵/夾擊破虜趙軍斬成安君泜水上擒趙王歇韓信傳)深¶
壁而守(吴楚反亞夫㑹兵滎陽吴方攻梁梁急請救亞/夫引兵東北走昌邑丨丨丨丨梁主使使請亞)¶
(夫亞夫守便宜不往梁上書言景帝景帝詔使救梁亞/夫不奉詔堅壁不出而使輕騎兵弓髙侯等絶吴楚兵)¶
<pb:KR3k0030_WYG_210-7a>¶
(後食道吴楚兵乏粮飢欲退數挑戰終不出夜軍中驚/内相攻擊擾亂至於帳下亞夫堅卧不起頃之復定吴)¶
(奔壁東南陬亞夫使備西北已而其精兵果奔西北不/得入吴楚既餓迺引而去亞夫出精兵追擊大破吴王)¶
(濞前漢周/亞夫傳)¶
堡據堡自守(太宗帥精騎擊宋金剛大敗斬首三千級/金剛輕騎走出民追之數十里至張難堡)¶
(樊伯通張徳政丨丨丨丨世/民免胄示之軍中喜譟且泣)築堡以餉(李齊運拜京兆/尹時李晟壁渭)¶
(橋齊運發民丨城丨督/芻粟丨丨晟白孔六帖)¶
壘為壘(黄帝以兵師/丨營丨史記)因壘(文王聞崇徳亂而伐之軍三/旬而不降退修教而復伐之)¶
(丨丨而降注復往攻之備不/改前而崇自服左僖十九)徇齊壘(齊髙固入晉師桀/石以投人禽之而)¶
<pb:KR3k0030_WYG_210-7b>¶
(乗之車繫桑木焉以丨丨丨曰/欲勇者賈余餘勇左成十二年)摩晉壘(楚許伯御樂伯/攝叔為右以致)¶
(晉師許伯曰吾聞致師者御靡旌摩壘而/還行其所聞而復注摩近也左宣十二年)深溝髙壘(韓/信)¶
(張耳以兵下井陘口擊趙成安君聞之李左車説曰信/耳乗勝逺鬭願足下假臣竒兵從間道絶其輜重足下)¶
(丨丨丨丨勿與戰彼前不得鬭退不/得還兩将之頭可致麾下漢髙帝紀)背水為壘(諸葛亮/至郿軍)¶
(於渭水之南司馬懿引軍/度渭丨丨丨丨而拒之)伺知壘處(馬仙陴在邊常單/身入敵境丨丨壁)¶
(丨嶮要丨所攻戰/多捷通鑑梁武紀)宜閉壘待(羅睺挑戰太宗堅壁不出/曰賊恃勝而驕丨丨丨以)¶
(丨之通鑑/唐髙紀)¶
塹入壁深塹(楚擊漢軍漢王復丨/丨丨丨而守漢髙紀)負土填塹(太宗自将/討髙麗至)¶
<pb:KR3k0030_WYG_210-8a>¶
(遼東城下見士卒丨丨丨丨上分其尤重者於/馬上持之及克以其城為遼州通鑑唐太宗紀)¶
城門壁門士(文帝自勞軍至細栁軍士吏被甲鋭兵刄/彀弓弩持滿天子先驅至不得入先驅曰)¶
(天子且至軍門都尉曰軍中聞将軍之令不聞天子之/詔有頃上至又不得入於是上使使持節詔将軍曰吾)¶
(欲勞軍亞夫乃傳言開壁門丨丨丨謂車騎曰将軍約/軍中不得馳驅於是天子乃按轡徐行至營中将軍亞)¶
(夫揖曰介胄之士不拜請以軍禮見天子為動改容式/車使人稱謝皇帝敬勞将軍成禮而去既出軍門羣臣)¶
(皆驚文帝曰嗟乎此真将軍矣郷者霸上棘門如兒戯/耳其将固可襲而虜也至於亞夫可得而犯邪漢周勃)¶
(傳/)中門候(後漢郅惲君章為上東門候帝常獵遇夜方/駕還惲拒闗不開帝乃迴從中東門入賜惲)¶
(布貶丨東丨/丨後郅惲傳)栁宗元小石城山記(自西山道口徑北踰/黄茅嶺而下有二道)¶
<pb:KR3k0030_WYG_210-8b>¶
(其一西出尋之無所得其一少北而東不過四十丈土/㫁而川分有積石横當其垠其上為睥睨梁欐之形其)¶
(旁出堡塢有若門焉窺之正黒投以小石洞然有水聲/其響之激越良久乃已環之可上望甚逺無土壤而生)¶
(嘉樹美箭益竒而堅其疏數偃仰類智者所設施也噫/吾疑造物者之有無久矣及是愈以為誠有又怪其不)¶
(為之於中州而列在夷狄更千百年不得一售其技是/固勞而無用神者儻不宜如是則其果無乎或曰以慰)¶
(夫賢而辱於此者或曰其氣之靈不為偉人而獨/為是物故楚之南少人而多石是二者余未信之)華翠¶
微北征讜議(夫兵有萬機係乎一将人有四體係乎一/心一将不謀則萬機皆失一心不安則四)¶
(體皆病故三蜀之地人心在闗京淮之地人心在城合/數十州而為蜀固非一朝可破也然一闗茍失則三蜀)¶
(之民皆無自存之心總數百里而為城固非一夕可虜/也然一穴可攻則三軍之衆皆無自守之策此無他人)¶
<pb:KR3k0030_WYG_210-9a>¶
(心之所恃者在闗與城闗之與城既不足恃毋怪其傍/徨而無計也二廣之心在於嶺二江之心在於江一夫)¶
(越嶺則全廣之民皆憂惶而不可禁一舟渡江則江南/之民皆潰散而不可止此無他人心之所恃者在嶺與)¶
(江嶺之與江既不足恃無怪其束手以就擒也故善用/兵者必先守其心而不失其所恃焉斯為善守之策矣)¶
(故古人之用兵不以地為難取而以地為難守不以城/為難拔而以城為難據得敵之城而復陷於敵若未害)¶
(也然敵人之再得則必怒其城中之人前日敢於降我/而逞其殲滅之威則他日未下之城豈不為後日計哉)¶
(强則進取弱則棄去此非素有之物奚足恤也然敵人/之既奪則必懲其将帥民旅前日之敢於叛已而極其)¶
(殺戮之暴則其餘未降之邑豈不為他日計哉此一郡之/失則百郡無敢降之心前車之顛則後車有覆轍之戒)¶
(况夫淮北之地城外平坦無屋可居無營可守賊若突/至城下嚴兵拒闗不得與戰伺其夜而将卧則密遣一)¶
<pb:KR3k0030_WYG_210-9b>¶
(軍邀其腹背遇賊整兵則沿門復反而不與之鬬迨其/卸甲偃息則又出一軍以震之由是自昏至曉無時而)¶
(息則賊軍夜不得以偃卧矣伺其曉而将炊則密遣一/軍突其營壘遇賊覺知則挨門復入而不與之戰迨其)¶
(卷甲釋兵則又出一軍以鼓之由是自曉而午自午而/暮無時而已則賊軍盡不得以飲食矣伺其馬之飢而)¶
(刈草芻於逺所也吾復引兵小出别門以襲其虚則賊/兵不能棄營出刈而賊之馬餒矣俟其馬之渴而求飲)¶
(汲於他澗也吾復引兵急出他道以窺其後則賊兵不/能控馬逺飲而賊之馬渴矣吾之兵更出更入而出入)¶
(不時則賊之兵日夜驚惶而進退無策吾之門或開或/闔而開闔不常則賊之兵首尾相結而去留無計欲侵)¶
(掠於逺郊則懼吾兵之急乗其隙欲奮死於一戰則遇安/吾兵之不應其鋒風則飄揚砂石糝塞眼目而賊兵不)¶
(於曠蕩之場雨則淹渰廬舍漂洒肌膚而賊兵不便於/泥塗之地熱則日烘胷背而連宵不睡之卒恍然如醉)¶
<pb:KR3k0030_WYG_210-10a>¶
(而手足不能以自舉寒則冰結鬚眉而數日不食之兵/僵焉如仆魂魄不能以自全外則驚其糧饋而不使通)¶
(内則謹其烽燧而不與校近則旬逺則一月至其人倦/馬疲晝驚夜畏然後出吾輕鋭之師衝其要徑强勁之)¶
(弩伏其歸道敵雖聖智亦不戰而成擒矣守城之秘法/三十六其要則曰種柴曰貼城曰招箭曰虚幟曰暗塹)¶
(曰透火曰備灌曰倒揵曰截徑曰密戈曰漏窟曰合洞/曰門棧曰歇&KR0034;之屬最為𦂳切而今未之設也攻城之)¶
(秘法四十二而其要則曰流星曰反炮曰透窟曰灌水/曰聚沙曰堰板曰飛橋曰洒毒曰採鴿曰風藥曰流火)¶
(曰去糧之屬最為緊切而今未之曉也吾今盡其所謂/守城之法而尤備其所謂攻城之法故勝在我而敗常)¶
(在敵巧在已而拙常在人然是法之外必求城外通衢/可容賊騎往來者為伏筌之法法用批竹成鎗煉之以)¶
(火埋鎗於地絆之以藤馬足受絆則藤急鎗出而自中/其胷臆矣此伏筌也復求吾城外小徑可通賊人出入)¶
<pb:KR3k0030_WYG_210-10b>¶
(者為暗穽之法法用掘地成穽廣三寸深一尺破竹成/鬚横用兩圏縱立十刺入足受陷則脚出刺入而自中)¶
(其脛腫矣此墮穽也恐賊夜至而窺我營寨也為觸網/之法法用木樁一張竹檐七片貫樁擔而成弩制如獵)¶
(具以之觸馬則線髙三尺五寸而馬首可穿以觸人則/線髙四尺五寸而人首可貫弩機與一線相通觸線弩)¶
(機自發賊人遇之必疑吾兵之夜伏而不敢及我矣此/觸網也恐賊夜襲而驚我士卒也為伏虎之法法用樁)¶
(六十枚横木三十枚縛而為架制如曝竿縛羊三十羫/於樁架之上曳鼓三十面於椿架之下羊足與鼓面相)¶
(及羊怒則雙足擊鼓夜不絶聲賊人聞之必疑吾兵之/夜出而不敢以近我矣此伏虎也營壁不堅恐其驚噪)¶
(為反疑之法法用啞炮藥線炬火鬼燈各穿貫於硫黄/焰硝紙撚之上計夜時刻為線短長先用白衣撑立如)¶
(人數枚置近炬火遇燒藥然至炬火照見白色之衣宛/如人立兼啞炮鬼燈之類相間而發賊人見之将謂吾)¶
<pb:KR3k0030_WYG_210-11a>¶
(兵暗伏而自遁去矣此反疑也道路阻隘恐為盜刼為/逺更之法法用響捧幇子銅鑼隊鼓四件各置撞棰於)¶
(近水去處立一水車随水運轉車上安棰或密或疎遇/車轉則棰棒自打亦用白衣撑立如有人物木枝隂暗)¶
(如有庵舍置近金鼓兼響棒幇子之屬相間而發賊人/聞之将謂吾軍潜伏而退去矣此逺更也白穽之法内)¶
(安竹筌鐵針皂角刺之屬上則掩以沙土而随其地之/顔色使賊人止知其為沙土之地而不覺足陷此白穽)¶
(也青穽之法内亦安竹筌鐵針皂角刺之屬上則掩以/麻麥草芥随其物之種類彼賊人知其爲麻麥草芥之)¶
(地而不覺足陷此青穽也馬拖之法絆索於道繫鎗於/索索出於地鎗掩以土遇馬足被絆而走則索尾之鎗)¶
(悉自戳其腿腹矣此馬拖也馬筒之法掘地一尺口闊/三寸内置四鎌中分四旁遇馬足被陷而拔則筒口之)¶
(鎌悉自中其蹄甲矣此馬筒也若此之類不容徧舉如/此則敵兵雖强何術之我加敵衆雖多何禍之能及我)¶
<pb:KR3k0030_WYG_210-11b>¶
(將反有以收其按營休士之功而掩覆乎敵人/之所不及矣臣故曰得地而反失其心者此也)王荆公¶
桂州新城記(儂智髙反南方出入十有二州而十有二州/州之守吏或死或不死而無一人能守其)¶
(者豈其材皆不足歟蓋其城郭之不設兵甲之不戒雖/有智勇猶不能勝一日之變也唯天子亦以為任其罪)¶
(者非獨吏故特推恩褒廣死節而一切貸其失職於是/遂推選士大夫所論以為能者付之經畧而今尚書工)¶
(部侍郎余公當廣西焉冦平之明年蠻越接和乃大城/桂州其木甓瓦石之材以枚數之至四百萬有竒用人)¶
(之力以工數之至二十餘萬凡所以守之具無一求而/不給者焉以至和元年八月始作而以二年之六月成)¶
(故其為役亦大矣蓋公之信於民也久而費之欲以衛/其材勞之欲以休其力以故為是有大費與大勞而人)¶
(莫或以為勤也古者君臣父子夫婦兄弟朋友之禮失/則外裔横而窺中國方是時中國非無城郭也卒於陵)¶
<pb:KR3k0030_WYG_210-12a>¶
(夷毁頓陷滅而不救然則城郭者先王有之而非所恃/以為存也及至喟然覺悟興起舊政則城郭之修也又)¶
(嘗不敢以為後蓋有其患而圖之無其具有其具而守/之非其人有其人而治之非其法能以久存而無敗者)¶
(皆未之聞也故文王之起也有四夷之難則城於朔方/而以南仲宣王之起也有諸侯之患則城于東方而以)¶
(仲山甫此二臣之徳惙於其居於其為國之本末與其/所先後可謂知之矣慮之以悄悄之勞而發之以赫赫)¶
(之名乗之以翼翼之勤而續之以明明之功卒所以攘具/夷狄而中國之安全者蓋其君臣如此而守衛之有其)¶
(也今余公亦以文武之材當明天子承平日久欲補弊/立廢之時鎮撫一方修扞其民其勤於今與周之南仲)¶
(仲山甫蓋等矣是宜有記也故其将吏相與/謀而來取文将鏤之城隅而以告後之人焉)歐陽公築¶
水洛城疏(歐陽修言邊将不和用兵大患况狄青劉滬/等皆可惜之人事體須要兩全利害最難處)¶
<pb:KR3k0030_WYG_210-12b>¶
(置且水洛城自曹瑋以來心知其利患於難得未暇經/營今滬能得之則於滬之功不小於秦州之利極多韓)¶
(琦自陕西來非以水洛為不便但恐難得而成今滬能/得之又有以成之正宜責其必成而狄青所見不同遂)¶
(成釁隙其間利害臣請詳之國家近年邊兵屢敗常患/大将無權今若沮狄青而釋劉滬則不惟於青之意不)¶
(足兼縁邊諸将皆挫其威此其不便一也劉滬經營水/洛之初先以奮身力戰然後誘而服從乃是諸蕃族畏)¶
(滬之威信今忽見滬先得罪帶枷入獄則新降生户豈/不驚疑若使翻然復叛則自今邊将欲以威信招諸族)¶
(誰肯聴從不惟水洛更無可城之期兼沿邊生户永無/可招之理此其不便二也自陜西用兵諸将立事者少)¶
(此城不惟自曹瑋以來未能得之亦聞韓琦在秦州當/經營而未暇今滬奮然力取其功垂就而中道獲罪後)¶
(誰肯於邊防立事者此其不便三也又聞水洛之戍雖/能援秦州而須渭州芻粮之助今劉滬既與狄青異議)¶
<pb:KR3k0030_WYG_210-13a>¶
(縱使城得成他時狄青怒滬之異已又欲逆其偏見緩/急不為之力則必須復失此其不便四也若遂移青於)¶
(别路則是因一小将易一部署此其不便五也此臣所/謂利害最難處置者也近遣魚周詢定奪利害臣謂宜)¶
(命一中使令周詢密諭狄青曰滬城水洛非擅役衆蓋/初有所稟且築城不比行師之際滬見利堅執意在城)¶
(功不可以違節制加罪今不欲直釋滬以挫卿之威宜/自釋之後若出師臨陣而違節制者自當以軍法從事)¶
(然後又諭滬曰汝違大將令自合有罪今以汝城水洛有/功故使青赦爾責爾卒事以自贖俟城成則又戒青不)¶
(可幸其失城以遂偏見如此則水洛之利可固蕃户之/恩信不失邊将立事者不懈大将之威不挫茍不如此)¶
(未見其/可也)胡致堂澧州譙門記(經世安民之道除其憂而/後同其樂既其實而後修)¶
(其文蓋心志不怡則鏘洋窈眇莫娱於聴聞氣血憊瘁/則甘脆芳珍莫適於口體飢寒毒痛交切並至而有彼)¶
<pb:KR3k0030_WYG_210-13b>¶
(樂之思則封疆之界不足以域山溪之險不足以固而/况於墉乎况於閈閎而扄闗乎仁人君子推己及物必)¶
(有本末先後之序矣古之為城也非曰必可恃也其為/門也非曰必可犍也蓋亦立制度焉爾茍得民心雖畫)¶
(地而守植表而限效死者莫肯去冒死者不能入不然/崇城到天嚴扉重閉金鋪而銅鈕鐵扇而石樞無以固)¶
(結民心至於内攜而外叛曽不若折栁之樊吾圃也故/曰國之有城城之有門蓋亦立制度焉爾澧陽舊苦衆)¶
(溪羨溢嵗築隄防之然後郊與市咸得奠厥居嵗在己/酉北盜南騖有守者闕隄召水以自保賊既引去城亦)¶
(随陷他日立郡於荆榛瓦礫中遺黎百一喘焉茍活蓬/户且未安而何暇議隄之復大水時至沈竈産鼃稚耊)¶
(病之逾一紀太守羅侯下車訪民疾苦莫先斯事即帥/百姓修壊補缺郷者呻吟今者謳歌予嘗過其境呼田)¶
(夫逆旅而問焉往往他邦負耒耜願受一㕓而至者也/侯之得此蓋有道矣乃作譙門狥民之欲闕内外謹闔)¶
<pb:KR3k0030_WYG_210-14a>¶
(開置壺箭以授時棲角鼓以警軍匠則庸工役則鳩兵/材則斬浮屠氏之山泛㳂以來未幾告成而民不與焉)¶
(侯嘗為髙郵曹椽不拜僣臣偽赦節義上聞即被褒擢/及守是邦恵養凋瘵去其害惜其力不惑異端劚其間)¶
(材歸夷物於公家舉墜典於蕃宣蓋忠君者必愛其民/根諸良心必形諸仁術也春秋一門之廢興謹書于䇿)¶
(謂夫不當為而為之今侯作門而予乃記焉則見其識/本末知先後遵制度非時絀而舉贏異乎屈宜臼之譏)¶
(者是可傳已侯名薦可字/養蒙南劍州沙縣人云)¶
詩集烏喧(栖丨城上/丨梁王筠)雀集(&KR0008;墉寒丨/丨李白)急暮砧(白帝城髙/丨丨丨杜)¶
(甫/)横强弩(城髙鐵甕丨丨/丨杜牧潤州詩)春雲覆(城上丨丨丨/苑牆杜甫)宿霧深¶
(孤城丨/丨丨杜)萬丈餘(大城鐵不如小/城丨丨丨杜)千萬峰(越絶孤城丨/丨丨栁宗元)烽¶
<pb:KR3k0030_WYG_210-14b>¶
櫓燔(丨丨丨/城隅杜)更籌急(城暗丨/丨丨杜)雲鳥埤(華表丨/丨丨杜)遼鶴記(丨/丨)¶
(丨城闉元稹/代曲江老人)¶
　¶
　¶
　¶
　¶
　¶
　古今合璧事類備要别集卷四¶
