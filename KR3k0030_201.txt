# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:06.862327
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 續集卷五十一
<pb:KR3k0030_WYG_201-1a>¶
欽定四庫全書¶
　古今合璧事類備要續集卷五十一¶
　　　　　　　　　　　　宋　謝維新　撰¶
　事為門¶
　　揚善　附　(隱惡/)¶
　事理𤼵揮(善者人之所樂而惡者人之所惡也今有/人于此聞人之善如己之善惟恐人之不)¶
　(知見人之惡如己之惡惟恐人之得知善者褒之嘉/之從臾而成之惡者痛之悼之又從而隱諱之豈不)¶
　(誠君子長者哉其或彼有善之可嘉也而媢疾生焉/彼有惡之可矜也而𤼵擿形焉是固未能盡人也而)¶
<pb:KR3k0030_WYG_201-1b>¶
　(謂能盡已可乎兹其為薄德也亦甚矣故妬賢害能/而忌有功既非所以為項氏之利而國武子好翹人)¶
　(之過亦所以不免于齊也聖人有言君子成/人之美不成人之惡小人反是豈欺我哉)¶
事類用中(舜執兩端丨其丨於民/隱惡而揚善記中庸)聞言(禹丨善丨/則拜孟)不蔽¶
(爾有善朕丨/敢丨書湯誥)俾慕(旌别淑慝表厥宅里彰善癉惡樹之/風聲弗率訓典殊厥井疆丨克畏丨)¶
(注言當識别頑民之善惡表異其居里明其為善病其/為惡立其善風揚其善聲其不循敎道之常則殊其井)¶
(居田界使能畏為惡之禍/慕為善之福所以沮勸)輓推(或輓之或推之欲無/入得乎左襄十四)反¶
和(子與人歌而善必使丨/之而後丨之語述而)大哉問也(林放問禮之本子/曰丨丨丨丨語)¶
富哉言乎(語/)雍之言然(子曰丨丨/丨丨雍也)偃之言是(丨丨丨丨/也前言戲)¶
<pb:KR3k0030_WYG_201-2a>¶
(之耳/陽貨)君子若人(子謂子賤丨丨/哉丨丨公冶長)尚德若人(南宮适出子/曰丨丨哉丨)¶
(丨憲/問)賢哉回也(子曰賢哉回也一簞食一瓢飲在陋巷/人不堪其憂回也不改其樂丨丨丨丨)¶
(雍/也)孝哉閔子(子曰丨丨丨丨騫人不間/于其父母昆弟之言先進)大哉孔子(逹巷/黨人)¶
(曰丨丨丨丨博學/而無所成名子罕)借譽左右(百里奚乞于道路秦繆公/委之以政寗戚飯牛車下)¶
(桓公任之以國此二人者豈素宦于朝/丨丨于丨丨然後二王用之漢鄒陽𫝊)數言将軍(王曰/丞相)¶
(丨丨丨丨将軍何以/敎寡人計䇿韓信傳)㳺揚足下(曹丘生曰楚人諺曰得/黄金百斤不如得季布)¶
(一諾足下何以得此聲于梁楚之間哉且僕與足下俱/楚人使僕丨丨丨丨名于天下顧不美乎何足下距僕)¶
(之深也布大/悦季布𫝊)稱述多過(龎士元性好人倫勤于長養每/所丨丨丨丨其才時人怪而問)¶
<pb:KR3k0030_WYG_201-2b>¶
(之統答曰當今天下大亂雅道陵夷善人少而惡人多/方欲興風俗長道業不美其譚則聲名不足企慕而為)¶
(善者少矣今抜十失伍猶得其半而可/以崇邁世敎使有志者自厲不亦可乎)嗟吟良乆(謝朓/好奨)¶
(人才會稽孔闓粗有才筆未為時所知孔珪嘗令草讓/表以示朓朓丨丨丨丨手自折簡寫之謂珪曰此子聲)¶
(名未立應共奨成無/惜齒牙餘論本𫝊)¶
隱惡不成人(丨丨丨之惡小人反/是語  又榖梁春秋)毋攻人(攻其惡丨丨/丨之惡語顔)¶
(淵/)九二包荒(丨丨丨丨用馮河不遐遺朋亡得尚于中/行注體健居中而用乎泰能包含荒穢受)¶
(納馮河者也用心𢎞大無所遐棄故曰不遐遺也無私/無偏存乎光大故曰朋亡也如此乃可以得尚于中行)¶
(易泰/卦)六三包羞(丨丨丨丨象曰包羞位不當也注俱用/小道以承其上而位不當所以包羞也)¶
<pb:KR3k0030_WYG_201-3a>¶
(否/卦)國君含垢(公孫歸父㑹楚子于宋宋人使樂嬰齊告/急于晉晉侯欲救之伯宗曰不可古人有)¶
(言曰雖鞭之長不及馬腹天方授楚未可與爭雖晉之/强能違天乎諺曰高下在心川澤納汙山藪藏疾瑾瑜)¶
(匿瑕丨丨丨丨天之道/也君其待之左宣十五)君子諱惡(滅項孰滅之齊滅之/曷為不言齊滅之為)¶
(桓公諱也春秋為賢者諱此滅人之國何賢爾丨丨之/惡惡也疾始善善也樂終桓公嘗有繼絶存亡之功故)¶
(丨丨為之諱也/公羊僖十七)耻言人過(漢文帝躬修元黙将相皆舊/功臣少文多質論議務在寛)¶
(厚丨丨丨之丨失化行天下/告訐之俗易風流篤厚刑志)掩匿人過(曹參見人有過/掩匿覆葢之本)¶
(傳/)俱棄細過(今單于新與朕丨丨丨丨偕之大道/云云和親以定始于今年漢文帝紀)不責¶
小文(陳遵入公府日出醉歸曹事數廢西曹請斥之大/司徒馬宮重遵謂西曹此人大度士奈何以小文)¶
<pb:KR3k0030_WYG_201-3b>¶
(責/之)當由貧困(陳寔時嵗饑有盜夜入其室止于梁上寔/因見呼子弟正色訓之曰夫人不可不自)¶
(勉不善之人未必本惡習以性成遂至于此梁上之人/是矣盜驚投地稽顙歸罪寔曰視君状貌未必惡人丨)¶
(丨丨丨今遺絹/二匹後漢本傳)勿使人見(宋禇彦囘有門生盜其衣彦/回遇見謂曰可密藏之丨丨)¶
(丨丨門生/慙而去)屏風屈曲(齊王僧祐父逺時人為之語曰/王逺如丨丨丨丨能蔽風雨)甕¶
中文字(國初趙普為相于㕔事坐屏後置二大甕凡有/人投利害文字皆置中滿即焚於通衢聞見録)¶
手封文字(韓魏公為相見丨丨有攻人隱/惡者必丨丨之人未常見别録)韓愈送王含¶
序(今子之來見我也無所挾吾猶将張之况文與行不/失其世守渾然端且厚惜乎吾力不能振之而其言)¶
(不見信/于世也)韓愈答楊子書(丨丨丨丨丨丨曰東野吃吃説/足下不離口故不待相見相信)¶
<pb:KR3k0030_WYG_201-4a>¶
(已熟既相見不/要約已相親)賈誼陳治安䇿(古者大臣有坐不亷而/廢者不謂不亷曰簠簋)¶
(不節坐汚穢淫亂男女無别者不曰汚穢曰帷薄不修/坐罷軟不勝任者不謂罷軟曰下官不職故貴大臣定)¶
(其有罪矣猶未斥然正以嘑之也尚遷就而為之諱故/其在大譴大何之域者聞譴何則白冠氂纓盤水加劍)¶
(造請室而請辠矣上不執縛係引而行也其有中罪者/聞命而自弛上不使人頸盭而加也其有大罪者聞命)¶
(則北靣再拜跪而自裁上不使捽抑而刑/之也曰子大夫自有過耳吾遇子有禮矣)馬援戒兄子¶
書(見姪/門)¶
詩集滿世名(秦少儀好為詩初不甚工既而以所業見/山谷山谷贈以詩當時多以為許予之過)¶
(然少儀縁此詩思大𤼵汝南許文休馬磨自衣食但聞/郡功曹丨丨丨藉藉渠命有顯晦非人作通塞秦氏多)¶
<pb:KR3k0030_WYG_201-4b>¶
(英俊少㳺眉最白頗聞鴻雁行筆皆萬人敵吾早知有/覯而未知有覿少儀袖詩來剖蚌珠的皪乃能持一鏃)¶
(與我箭鋒直自吾得此詩三日卧向壁挽來不/能寸推去忽數尺才難不其然有亦未易識)逢人説¶
(幾度見詩詩盡好及親標格過于詩平生不/解藏人善到處丨丨丨項斯楊敬之贈項斯)荷朋友(名/聲)¶
(丨丨/丨韓)送吹嘘(青冥丨丨丨/韓薦士詩)無瑕疵(順物丨丨/丨山谷)¶
　　求庇　附　(求援/求哀)¶
　事理𤼵揮(人無特操不能自立必有所庇而後立是/故所求乎貴以庇賤未免也所求乎上以)¶
　(庇下未免也所求乎大以庇小未免也始而庇其身/繼而庇其宗又繼而庇其親戚庇其所厚善者是庇)¶
　(也皆推其有餘以及彼之不足得其庇者安失其庇/者危就其庇者説去其庇者悲趨其庇者榮舎其庇)¶
<pb:KR3k0030_WYG_201-5a>¶
　(者辱故求庇之情斯人之所不能無也雖然人不能/以自立非求庇于人固不可或不能以自免非求哀)¶
　(于人亦不可人未必常安樂而無憂患也亦未必常/榮懷而無杌&KR1150;也人而溺于憂患之中陷于杌&KR1150;之)¶
　(餘幸而有仁人君子者掀而出之往而救之亦偷生/而已矣亦苟免而已矣然或依慿城社妄作威福天)¶
　(日開明氷山銷鑠此乃仁人君/子之所共誅者尚復可憐之乎)¶
事類蔦蘿(丨與女丨施于/松栢詩頍弁)葛藟(樂豫曰公族公室之枝/葉也若去之則本根無)¶
(所庇䕃矣丨丨猶能庇其本根故君子以為比况國君/乎此諺所謂庇焉而縱尋斧焉者也必不可君其圖之)¶
(左文/七)晉焉依(我周之東遷/丨鄭丨丨)鄭為主(燭之武見秦伯曰秦/晉圍鄭鄭既知亡矣)¶
(若亡鄭而有益于君敢以煩執事越國以鄙逺君知其/難也馬用亡鄭以陪鄰鄰之厚君之薄也若舎鄭以為)¶
<pb:KR3k0030_WYG_201-5b>¶
(東道主行李之往來供其乏/困君亦無所害左僖三十年)彊者庇(以待丨丨而丨/民焉左襄八)身¶
所庇(大官大邑丨之丨/丨也左襄三十一)屬託邑子(前尹翁歸拜東海太/守過辭廷尉于定國)¶
(定國欲丨丨丨丨兩人終日不敢見曰/此賢将汝不任事也又不可干以私)倚為主人(彭寵/字伯)¶
(通南陽宛人光武鎮慰河北以書招寵王郎立寵𤼵步/騎南及光武于廣阿賜號大将軍丨以丨北道丨丨本)¶
(𫝊/)獨不為地(田蚡謂灌夫曰程李俱東西宮衛尉今/衆辱程将軍仲孺丨丨丨将軍丨乎)我¶
有二天(蘇章遷冀州刺史故人為清河太守章行部案/其姦贓乃請太守為設酒肴陳平生之好甚歡)¶
(太守喜曰人皆有一天丨獨丨丨丨章曰今夕蘇孺文/與故人飲者私恩也明日冀州刺史案事者公法也遂)¶
(舉正/其罪)¶
<pb:KR3k0030_WYG_201-6a>¶
求哀耄無能為(石厚從州吁如陳石蜡使告于陳曰衛/國褊小老夫丨矣丨丨丨也此二人者)¶
(實弑寡君敢即/圖之左隱四年)孤實不敬(宋大水公使弔焉曰天作淫/雨害于粢盛若之何不弔對)¶
(曰丨丨丨丨天降之災又以/為君憂拜命之辱荘十一)肉袒牽羊(楚子圍鄭三月/克之鄭伯丨丨)¶
(丨丨以逆曰孤不天不能事君使君懐怒以及敝邑孤/之罪也敢不惟命是聽其俘諸江南以實海濵亦唯命)¶
(其翦以賜諸侯使臣妾之亦惟命若惠顧前好徼福于/厲宣桓武不泯其社稷使改事君夷于九縣君之惠也)¶
(孤之願也非所敢望也敢布/腹心君實圖之左宣十二)靣縛啣璧(楚子圍許蔡穆/侯将許僖公以)¶
(見楚子于武城許男丨丨丨丨大夫縗絰士輿櫬楚子/問諸逢伯對曰昔武王克殷微子啓如是武王親釋其)¶
(縛受其璧而祓之焚其襯禮而命/之使復其所楚子從之僖六年)舎諸靈臺(秦獲晉侯/以歸穆姬)¶
<pb:KR3k0030_WYG_201-6b>¶
(聞晉侯将至以太子瑩𢎞與女簡璧登䑓而履薪焉使/以免服縗絰逆且告曰上天降災使我兩君匪以玉帛)¶
(相見而以興戎若晉君朝以入則婢子夕以死夕以入/則朝以死唯君裁之乃丨丨丨丨大夫請以入公曰獲)¶
(晉侯以厚歸也既而喪歸焉/用之大夫其何有焉僖十五)依於庭墻(呉入郢昭王在/随申包胥如秦)¶
(乞師曰呉為封豕長蛇以荐食上國虐始于楚寡君失/守社稷越在草莽使下臣告急曰夷德無厭若鄰于君)¶
(疆場之患也逮呉之未定君其取分焉若楚之遂亡君/之土也若以君靈撫之世以事君秦伯使辭焉曰寡人)¶
(聞命矣子姑就館将圖而告對曰寡君越在草莽未獲/所伏臣下何敢即安立丨丨丨丨而哭日夜不絶聲勺)¶
(飲不入口七日秦哀公為之賦無/衣九頓首而坐秦師乃出定四)求渡得脱(伍子胥奔/呉到昭闗)¶
(昭闗欲執之子胥幾不丨丨追者後至江/上有一漁父乘船知子胥之急乃渡子胥)佯死求脱(魏/齊)¶
<pb:KR3k0030_WYG_201-7a>¶
(笞擊范雎折脅摺齒雎佯死卷以簀置厠中使客醉者/更溺之范雎謂守者曰能出我我必有厚謝守者乃請)¶
(棄簀中死人魏齊/醉曰可矣周紀)轍中求水(荘周家貧貸粟于監河侯/監河侯曰諾我将得邑金)¶
(将貸子三百金可乎荘周曰昨周來有中道而呼者周/顧視車丨丨有鮒魚焉周問之對曰我東海之波臣也)¶
(君豈有升斗之水而活我哉周曰諾我且南㳺呉越之/王激西江之水而迎子可乎鮒魚曰吾得斗升之水而)¶
(活耳君乃言此曾不如/早索我于枯魚之肆)穽中求食(猛虎處深山之中百/獸震恐及其在陷丨)¶
(之丨揺尾丨丨/前司馬遷傳)緹縈上書(太倉令淳于公有罪當刑無/男有五女當行會逮罵其女)¶
(曰生女不生男緩急非有益其少女丨丨自傷悲泣廼/隨父至長安丨丨曰妾父為吏齊中皆稱其亷平今坐)¶
(法當刑妾傷夫死者不可復生刑者不可復屬雖後欲/改過自新其道亡繇妾願没入為官婢以贖父刑罪使)¶
<pb:KR3k0030_WYG_201-7b>¶
(得自新書奏天子悲憐其意/乃下詔除肉刑漢刑法志)鄒陽上書(丨丨齊人也初/仕呉後去之梁)¶
(從孝王㳺陽為人有智畧慷慨不苟合介于羊勝公孫/詭之間勝等疾陽惡之孝王王怒下之吏将殺之陽恐)¶
(死而負累廼從獄中丨丨曰云云/書奏孝王立出之卒為上客本傳)上書請老(見餞/送)上書¶
乞歸(班超久在絶域年老思土丨丨丨丨曰臣不敢/望到酒泉郡但願生入玉門關通鑑漢和帝紀)舉¶
幡救罪(鮑宣下廷尉王咸丨丨太學下曰欲丨鮑司𨽻/者會此諸生會者千餘人遮丞相孔光車不得)¶
(行宣減/死一等)¶
求援求襄屬令(晉王襄字偉元城陽人門生為安丘縣/所役丨丨丨丨襄曰卿學不足以庇身)¶
(吾德薄不足以䕃卿且吾不執筆四十年矣乃步檐乾/飯兒負鹽豉草屩送所役生到縣門徒從者千餘人安)¶
<pb:KR3k0030_WYG_201-8a>¶
(丘令以為詣已出迎之襄乃下道至土牛旁磬折云門/生為縣所役故來送别因執手涕泣而去令即放之一)¶
(縣以/為羞)呼顗申救(王敦舉兵劉隗勸帝盡誅諸王司空導/率羣從詣闕請罪值周顗将入導丨丨)¶
(謂曰伯仁以百口累卿顗直入不顧既見帝言導忠誠/丨丨甚至帝納其言顗出導猶在門又呼顗顗不與言)¶
(顧左右曰今年殺諸賊奴取金印如斗大繫肘既出又/上表明導言甚至導不知救已而甚銜之及敦誅顗而)¶
(導不言後料檢中書故事見顗表救已流涕告諸子曰/我雖不殺伯仁伯仁由我而死幽冥之中負此良友)¶
求庇韓愈與孟簡書(潮州時有一老僧號曰大顛頗聪/明識道理云云及來袁州留衣服)¶
(為别乃人之情非崇信其法求福田利益也孔子曰丘/之禱久矣凡君子行已立身自有法度聖賢事業具在)¶
(方䇿可效可師仰不愧天俯不怍人内不愧心積善積/惡殃慶自各以其類至何有去聖人之道捨先王之法)¶
<pb:KR3k0030_WYG_201-8b>¶
(而從夷狄之敎以求福利也詩不云乎愷悌君子求福/不回傳又曰不為威惕不為利疚假如釋氏能與人為)¶
(禍福非守道君子之所/懼也况萬萬無此理)梅聖俞凌霄花賦(厥草惟夭厥/木惟喬草有)¶
(柔蔓木有繁條縁根兮附蒂有葉兮敷苖朱華燦兮上/覆本榦蔽兮不昭嗟兮此木幾嵗幾年而至于合抱夫)¶
(何此草一旦一夕而遂曰凌霄是使藜藿蒿艾慕高艷/而仰翹翹也安知蘋藻自潔蕙蘭自芳芙蓉出汚而自)¶
(麗芝蘭不培而自長或紉佩帶或采頃筐或製裳于騷/客或登歌于樂章故得為馨為薦為嘉為祥皆無附著)¶
(亦以名揚奚必託危柯而後昌吾謂本危多枯風高必/折當是時将恐摧為朽荄不復萌蘖豈得與百卉並列)¶
(也/耶)¶
求哀韓愈與韋舎人書(天池之濵大江之濆曰有怪物/焉葢非常鱗凡介之品彚匹儔)¶
<pb:KR3k0030_WYG_201-9a>¶
(其得水變化風雨上下于天地不難也其不及水葢尋/常尺寸之間耳無高山大陵曠塗絶險為之關隔也然)¶
(其窮涸不能自致乎水為獱獺之笑者葢八九年如有/力者哀其窮而運轉之葢一舉手一投足之勞也然是)¶
(物也負其異于衆也且曰爛死于沙泥吾寧樂之若俛/首帖耳揺尾而乞憐者非我之志也以有力者遇之熟)¶
(視之若無覩也其死其生固不可知也今又有力者當/其前矣聊試仰首一鳴號焉庸詎知有力者不哀其窮)¶
(而忘一舉手一投足之勞而轉之清波乎其哀之命/也其不哀之命也知其有命而且鳴且號者亦命也)韓¶
愈救墜者説(蹈水火者之求免于人也不唯其父兄子/弟之慈愛然後往而全之也将有介于其)¶
(側者雖其所憎怨茍不至欲其死者則将大聲疾呼而/望其人之救也某聞人有行道三塗之難墜千仭之下)¶
(者仰望于道號以求出過之者日千百人皆去而不顧/然哀而顧之者不過攀木俛首深矉太息良久而去耳)¶
<pb:KR3k0030_WYG_201-9b>¶
(卒無可奈何然其人猶望而未止也俄而有若烏獲者/持長綆千尋徐而過焉其力足為也其器足施也號而)¶
(不顧顧而曰不能則其人知必死于大壑矣何也是時/不可遇而幸遇焉又不迨乎已然後知命之窮勢之極)¶
(其卒呼憤自斃不復望于上矣某曩者齒少心鋭徑行/高步不知道之艱以陷大阨窮躓隕墜𤼵為孤囚日號)¶
(而望者十四年矣其不顧而去與顧而深矉者俱不乏/焉然猶仰首伸吭張目而視曰庶幾乎其有異俗之心)¶
(非常之力當路而垂仁者耶伏惟閣下念墜者之至窮/錫烏獲之餘力舒千尋之綆垂千仞之艱致其不可遇)¶
(之遇以卒成其幸度號而望者得畢其誠無使呼憤自/斃没有餘恨則士之死于門下者宜無先焉生之通塞)¶
(决在/此舉)王子晉論求怨與報仇(佐饔得嘗佐鬬得傷此言/為善則預為惡則去不與)¶
(黨人非義之事也凡損于物皆無與焉然而窮鳥入懷/仁人所憫况死士歸我當棄之乎伍員之託漁舟季布)¶
<pb:KR3k0030_WYG_201-10a>¶
(之入廣栁孔融之藏張儉孫嵩之匿趙岐前代之所貴/而吾之所行也以此得罪甘心瞑目至于郭觧之代人)¶
(報仇灌夫之横怒求地㳺俠之徒非君子之所為也如/有亂逆之行得罪于君親者亦不足䘏焉親友之廹危)¶
(難也家財已力當無所吝若横生圖計無理請謁非吾/敎也墨翟之徒世謂熱腹楊朱之侶世謂冷膓膓不可)¶
(冷腹不可熱當以仁義/為節文耳顔氏家訓)¶
詩集附蓬麻(兎絲丨/丨丨杜)依荆榛(人生莫依倚依倚事不成/君看兎絲蔓丨倚丨與丨)¶
(荆榛易蒙宻百鳥撩亂鳴下有狐兎穴奔走亦縱横樵/童斫将去柔蔓與之并翳薈生可恥束縛死無名桂樹)¶
(月中出珊瑚石上生俊鶻渡海食應龍昇天行靈/物本特達不復相纒縈纒縈竟何者荆榛與飛莖)依水¶
萍(丨丨類浮丨倚松/如懸蘿潘安仁)向陽花(近水樓臺先得月丨/丨丨木易為春薛麟)一榻¶
<pb:KR3k0030_WYG_201-10b>¶
偶依(丨丨丨丨陳/太守羅隱)萬間大庇(安得廣厦千丨丨丨丨天/下寒士俱歡顔風雨不動)¶
(安如山嗚呼何時眼前突兀見/此屋吾廬獨破受凍死亦足杜)為燕巢君屋(願丨雙飛/丨衘泥丨)¶
(丨丨/古詩)騎馬倚人門(但得有錢留客醉誰/能丨丨丨丨丨盧東)無窮求福人(火/透)¶
(皮穿不計春根如頭靣葉如身偶然題作/木居士便有丨丨丨丨丨韓愈題木居士)惟是欠登門¶
(似龍鱗已足丨丨丨丨丨日裏腮猶濕泥中目未昏乞/鋤防蟻穴望水㵼金盆他日能為雨公田報此恩姚鵠)¶
(詩上苗/相公)只憐無援過吹嘘(省得蓬蒿修謁初䝉知曽不/見生疎侯門數處将書薦帝)¶
(里經年借宅居未必有詩堪諷誦丨丨丨丨丨丨丨而/今足得成持取莫使江湖却釣魚杜荀鶴下第後寄池)¶
(州鄭/員外)¶
<pb:KR3k0030_WYG_201-11a>¶
　　解紛¶
　事理發揮(紛者人之爭也解紛者又人之所以救其/爭也凡有血氣皆有爭心智者詐愚勇者)¶
　(苦怯衆者暴寡强者凌弱德齊不相尚則較權均不/相下則競力敵不相能則鬬于斯時也不有能㫁曲)¶
　(直者而聽命焉則小者滅宗大者亡國相刃相劘特/紛紛而未已也昔孫子曰夫解雜亂分糾者不控拳)¶
　(救鬭者不搏撠批亢𢷬虚形格勢禁則自為解耳此/解紛説也春秋之功利戰國之從衡秦漢而下之戰)¶
　(鬬三代而上無是也解紛者/其誰乎嗚呼世道其衰矣)¶
事類和其難(調人掌萬民之難而諧和之凡和難父之/讐避諸千里之外從父兄弟之讐不同國)¶
(君之讐眡父師長之讐眡兄/弟主友之讐眡從父兄弟禮)解其紛(丨丨丨/老子)纓冠救鬪¶
<pb:KR3k0030_WYG_201-11b>¶
(今有同室之人鬪者救之雖被/髪丨丨而往救之可也孟子)解驂贖罪(越石父賢在/縲紲間晏子)¶
(出遭之途丨左丨/丨之入為上客)為人排難(魯仲連㳺趙聞魏王使客/将軍新垣衍因平原君説)¶
(趙王欲令趙尊秦為帝仲連見新垣衍言秦稱帝之害/新垣衍不敢復言帝秦秦将聞之為却五十里于是平)¶
(原君欲封魯連魯連辭不受平原乃置酒以千金為魯/連夀魯連笑曰所以貴于天下之士者丨丨丨丨解紛)¶
(亂而無取也即有取者是商賈之事/也連不忍為也遂辭平原君而去)令家返女(蒯通曰/里婦亡)¶
(肉姑以為盜而逐之婦所善里母曰我今丨而丨丨丨/矣即束緼請火于亡肉家曰昨暮夜犬爭肉相殺請火)¶
(治之亡肉家/遽追呼其婦)翼蔽沛公(沛公見羽鴻門羽留飲范增數/目羽撃沛公羽不應增出謂項)¶
(荘荘請以劍舞項伯亦起舞常以身丨丨丨丨樊/噲聞事急直入譙羽有頃沛公從間道走軍本紀)詐稱¶
<pb:KR3k0030_WYG_201-12a>¶
漢王(楚圍滎陽将軍紀信曰事急矣臣請誑楚可間出/信乃乘王車黄屋左纛曰食盡漢王降楚楚皆呼)¶
(萬歲之城東觀以故/漢王得遁去本紀)解平城圍(上繫韓王信遂往至平/城為匈奴圍于白登上)¶
(自用陳平竒計厚賂單/于閼氏乃解圍陳平𫝊)如朱家指(季布為項籍将數窘/漢王籍滅高祖求布)¶
(千金魯朱家之雒陽見滕公説曰季布何罪臣各為其/主用職耳項氏臣豈可盡誅耶君何不為上言之公許)¶
(諾果言丨丨丨/丨上赦布本傳)滕公與語(韓信坐法當斬信乃仰視滕/公曰上不欲就天下何為斬)¶
(壮士丨丨竒其言壮其貌釋而不斬/丨丨大悦之言于上以為治粟都尉)王陵見怪(張蒼坐/法當斬)¶
(解衣肥白如瓠時丨丨丨而丨其美士乃言/沛公救勿斬後以為代相遷為計相本𫝊)賈復交歡¶
(見不修/怨註)撫筝歌怨(謝安為王國寶所讒孝武召桓伊飲/讌安侍坐伊丨丨而丨丨詩曰為君)¶
<pb:KR3k0030_WYG_201-12b>¶
(既不易為臣良獨難忠信事不顯乃有見疑患安泣下/霑衿乃越席而就之捋其鬚曰使君于此不凡帝甚有)¶
(愧/色)施障申議(王凝之妻謝氏字道韞聰識有才辨凝之/弟獻之嘗與賔客談論詞理将屈道韞遣)¶
(婢白獻之曰欲為小郎解圍乃丨青綾/歩丨自蔽丨獻之前丨客不能屈晉書)罪不至死(權善/才范)¶
(懷義悞斫昭陵柏罪當除名上特命殺之狄仁傑奏二/人丨丨丨丨曰張釋之有言設有盜長陵一抔土陛下)¶
(何以處之今以一株柏殺二将軍後代謂陛下何如臣/不敢奉詔恐陷陛下于不道且羞見釋之于地下故也)¶
(上怒稍解二人/除名流嶺南)保其無他(議者言韓滉修石頭城隂蓄/異志上疑之以問李泌泌對)¶
(曰滉公忠清儉自車駕在外滉貢獻不絶且鎮撫江東/十五州盜賊不起皆滉之賢也滉不附權貴故多謗毁)¶
(願陛下察之臣敢丨/丨丨丨上令滉歸覲)百口保君(杜兼誣奏李藩于張建/封之薨揺動軍情上大)¶
<pb:KR3k0030_WYG_201-13a>¶
(怒密詔杜佑使殺之佑素重藩懷詔旬日不忍發因引/藩出詔示藩藩神色不變曰此直執也佑曰君謹勿出)¶
(口吾已密論用丨丨丨丨矣上召藩詣長安望藩/儀度安雅乃曰此豈為惡者耶即日授祕書郎)一䇿¶
平憾(李德裕為兵部尚書初李宗閔與德裕有隙及德/裕還自西川上注意甚厚朝夕且為相宗閔百方)¶
(沮之不能杜悰嘗詣宗閔曰悰有丨丨可丨宿丨恐公/不能用宗閔曰何如悰曰德裕有文學而不由科第常)¶
(用此為嫌若使之知舉必喜矣宗閔黙然有間曰更思/其次悰曰不則用為御史大夫宗閔曰此則可德裕驚)¶
(喜曰此大門官小子何足/以當之寄謝重沓唐文宗)歐陽公辨誣(臣伏見杜衍韓/琦范仲淹富弼)¶
(皆是陛下所素委任之臣一旦相繼而罷天下之士皆/素知其可用之賢而不聞其可罷之罪臣職雖在外事)¶
(不審知然臣竊見自古小人讒害忠賢其識不逺欲廣/害善良則不過指為朋黨欲揺動大臣則必湏誣以專)¶
<pb:KR3k0030_WYG_201-13b>¶
(權其故何也夫去一善人而衆善人尚在則未為小人/之利欲盡去之則善人少過難為一二求瑕惟指以為)¶
(朋黨則可一時盡逐至如大臣已被知遇而蒙信任者/則不可以他事動揺惟有專權是人主之所惡故湏此)¶
(説方可傾之杜衍為人清慎而謹守規矩仲淹則恢廓/自信而不疑韓琦則純正而質直富弼則明敏而果鋭)¶
(四人為性既各不同雖皆歸于盡忠而其所見則各異/平日閑居則相稱美之不暇為國議亊則公言廷諍而)¶
(不私以此而言臣見杜衍等真得漢史所謂忠臣有不/和之節而小人讒為朋黨可謂誣矣臣聞有國之權誠)¶
(非臣下之得專也臣切思仲淹等自入兩府以來不見/其專權之迹而但見其善避權也陛下開天章閣召而)¶
(賜坐授以紙筆使條其亊弼等遲回近及一月方敢畧/條數亊仲淹老練世事必知凡百難猛更張故其所陳)¶
(志在逺大而多若迂緩但欲漸而行之以久兾皆有效/弼性雖鋭然亦不敢自出意見但舉祖宗故事請陛下)¶
<pb:KR3k0030_WYG_201-14a>¶
(擇而行之自古君臣相得一言道合遇事而行更無推/避臣方怪弼等蒙陛下如此堅意委任督責丁寧而猶)¶
(遲緩自疑作事不果然小人巧譖而曰專權者豈不誣/哉陛下睿哲聰明有知人之聖親選得此數人驟加擢)¶
(用今此數人一旦罷去而使羣邪相賀于/内四夷相賀于外此臣所以為陛下惜也)¶
詩集倉卒解紛(酒酣舞長劍丨/丨丨漢丨李白)不忍乗危(丨丨丨/其丨韓)¶
　¶
　¶
　¶
　¶
<pb:KR3k0030_WYG_201-14b>¶
　¶
　¶
　¶
　¶
　¶
　¶
　¶
　古今合璧事類備要續集卷五十一¶
