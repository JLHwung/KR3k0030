# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:07.744000
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 别集卷三十
<pb:KR3k0030_WYG_236-1a>¶
欽定四庫全書¶
　古今合璧事類備要别集卷三十¶
　　　　　　　　　　　　宋　謝維新　撰¶
　花卉門¶
　　杜鵑花¶
　格物總論(杜鵑花一名山石橊一名山躑躅蜀人號/曰映山紅所在深山中多有之此花數種)¶
　(有黄者紫者紅者五出者千葉者樹髙四五尺或丈/許春生苖葉淺緑枝無多葉而花極爛熳杜鵑啼時)¶
　(始開故名焉近似橊花様故號巖橊羊誤食/其葉則躑躅而死故亦以山躑躅名之也)¶
<pb:KR3k0030_WYG_236-1b>¶
事類鶴林竒絶(丨丨寺在潤州有杜鵑花髙丈餘毎至/春月爛熳僧相傳云正元中有僧自天)¶
(台移栽之其後有殷七七字文祥周寳舊識之及移鎮/浙西營飾其花院鎻閉時或窺見二女子共㳺林下俗)¶
(傳花神也寳一日謂七七曰鶴林之花天下丨丨常聞/能作時花今重九将近能開此花副此日乎七七乃前)¶
(二日徃鶴林焉中夜女子果謂七七曰妾為上帝司此/苑今與道者開之然此花非久歸閬苑矣於是女子瞥)¶
(然不見及九日爛熳如春寳驚異遊賞累日花俄不/見其後兵火焚寺樹失根株信歸閬苑矣坡詩注)榛¶
莽相似(物以希見為珍不必異種也鶴林寺杜鵑乃今/映山紅又名紅躑躅在江東彌山亘野殆與丨)¶
(丨丨丨而鶴林之花至以為外國僧鉢盂中所移上𤣥/命玉女下司之已踰百年終歸閬苑是不特土俗罕見)¶
(雖神仙亦不識也王建宫詞云大儀前日緩方來嘱向/昭陽乞藥栽敕睗一窠紅躑躅謝恩未了奏花開其重)¶
<pb:KR3k0030_WYG_236-2a>¶
(如此則宫禁中亦/鮮之容齋随筆)¶
詩集臙脂蕚(漸綻丨丨丨猶含琴軫房離被亂剪綵班/駁未成粧烽熖燈干炷紅裙妓一行好差)¶
(青鳥使封作百/花王白樂天)紅綃巾(九江三月杜鵑來一聲催得一/枝開江城上佐閒無事山下斸)¶
(得㕔前栽爛熳一欄十八樹根株有數花無數千房萬/葉一時新嫩紫殷紅鮮麯塵淚㾗裛損胭脂臉剪刀裁)¶
(破丨丨丨/白樂天)占斷春(山橊花似結紅巾容艶/新妍丨丨丨韓退之)徒為叢(山橊/躑躅)¶
(少意思照耀黄紫/丨丨丨韓退之)綃作團(一叢一朶壓欄千剪碎紅丨/却丨丨風嫋舞腰香不盡露)¶
(銷粧臉淚初/乾白樂天)血成花(杜鵑啼處丨/丨丨寇萊公)紅星墮(孤光裊餘翠/燭影舞多妍)¶
(迸火燒閒地丨/丨丨逺天樂天)翠璧邉(楓林丨丨楚江丨躑/躅千層不忍看東坡)紫躑躅(丨/丨)¶
<pb:KR3k0030_WYG_236-2b>¶
(丨滅攏裙倚山腹文君新寡乍歸來羞怨春風不能哭/我從相識便相怜但是花叢不回目山花漸暗月漸明)¶
(月照空山滿山緑山空月午夜/無人何處知我顔如玉元微之)紅鸜鵒(南漪杜鵑天下/無披香殿前丨)¶
(丨丨鶴林兵火真如夢不/歸閬苑歸西湖坡南漪堂)蜀魄啼(丨丨千年尚怨誰聲/聲啼血向花枝滿山)¶
(明月東風夜正值/愁人不寐時羅鄴)鵑口血(泣露啼紅作麽生開時偶值/杜鵑聲杜丨丨丨能多少恐)¶
(是狂人淚滴/成楊誠齋)仙姿貴(嫩紅輕紫丨丨丨合是山中寂寞/開九陌風塵肯相顧可怜空使下)¶
(山來劉/原父)造物私(丨丨丨我小園林此花/大勝金腰帶王梅谿)¶
樂府猩猩血染(百紫千紅過了春杜鵑聲苦不堪聞却/觧啼教春小住風雨空山招得海棠魂)¶
(誰一似蜀宮當日女無數丨丨丨丨赭羅巾畢竟花開/  作主記取大都花属惜花人定風波  辛稼軒)¶
<pb:KR3k0030_WYG_236-3a>¶
　　薔薇花¶
　格物總論(薔嶶花一名牛勒一名牛棘一名刺紅一/名薔蘼藤身蒲萄相似葉類槐莖青多刺)¶
　(花白色或紫或黄開時連春接夏不絶清馥/可人或者號為野客此又一種謂野薔薇也)¶
事類題璧長句(權徳輿云從叔将軍宅薔薇花/開有丨丨丨丨因以和作唐詩)題架長¶
韻(白居昜云裴常侍丨薔薇丨十/八韻見示因廣為二十韻和之)大食國花露(薔薇紅/色丨丨)¶
(丨花丨也五代時藩使蒲河散以十五瓶效首厥後罕/有至者今則採茉莉為之然其水多偽試之當用琉璃)¶
(瓶盛之翻搖數四其/泡周上下為真香録)¶
詩集低枝(丨丨詎勝葉輕香幸自通發蕚初攅紫餘采/尚霏紅新花對白日故蘂逐春風謝朓)¶
<pb:KR3k0030_WYG_236-3b>¶
芳叢(經植宜春館靃靡上蘭宫片舒猶帶紫半捲未全/紅葉踈難蔽日花宻昜傷風佳麗新粧罷含笑折)¶
(芳叢梁/鮑泉)紫蕚(石橊珊瑚蘂木槿垂星葩豈如兹木麗逢/春始發花逥風舒丨丨照日吐新芽梁簡)¶
(文/帝)醉暈(丨丨淺深/粧白樂天)狂艶(醉紅不自力丨/丨如索扶孟郊)瑟瑟金(猩猩疑/血㸃丨)¶
(丨蹙丨装/白樂天)猩猩血(鶯聲漸老桞飛時狂風/吹落丨丨丨僧斉已)琉璃艶(忽驚/紅丨)¶
(丨千丨萬/艶開孟郊)燕支顆(曉風抺盡丨丨丨夜雨催成蜀錦機/當晝開時正明媚故鄊疑是買臣歸)¶
(張/祐)嫩紅深緑(一朶長條萬朶春丨丨丨丨小忩匀只/因眼下千年土曽𦵏西川織錦人裴説)艶¶
色繁香(還列從容蹀&KR0604;歸光風駘蕩發紅薇鶯藏宻葉/宜新霽蝶繞低林愛晚暉丨丨當軒迷舞䄂丨)¶
(丨滿逕拂朝/衣儲光羲)飛葩散馥(仙機軋軋織鳯凰花開七十有/二行天霞落地攅紅光風枝娜)¶
<pb:KR3k0030_WYG_236-4a>¶
(嫋時一揚丨丨丨丨繞空王忽驚錦浪洗春色又似宫/娃逞粧餙終當一使移花根還比蒲萄天上植孟郊)¶
一莖獨秀(裊裊長數尋青青不作林丨丨丨丨當庭心/數枝分作滿庭隂春日遟遟欲将半庭影玲)¶
(玲正堪玩枝上鶯嬌不畏人葉底蛾飛自相亂秦家兒/女愛芳菲畫眉相喚採葳㽔髙處紅鬚欲就手低邉緑)¶
(刺已牽衣蒲萄架上朝光滿楊栁園中暝鳥飛/連&KR0209;踏歌從此去風吹香氣逐人歸儲光羲)爭擲霓¶
裳(碎剪紅綃間緑叢風流疑在列仙宫朝/真更欲熏香去丨丨丨丨上寳籠魏野)淺染羅裳(海/外)¶
(薔薇水中州未得方旋偷金掌露丨丨玉丨丨已換桃/花骨何湏賈氏香更煩麯生輦同訪墨池楊楊誠齋謝)¶
(黄薔薇/及酒)䖃苴餘春(紅殘緑暗已多時路上山花也則稀/丨丨丨丨還子細燕支濃抹野薔薇)¶
(楊誠/齋)¶
<pb:KR3k0030_WYG_236-4b>¶
樂府纎手折柔條(玉女翠帷薰香粉開粧面不是占春/遟羞被群花見  丨丨丨丨丨綘雪)¶
(飛千片流入紫金巵未許/停歌扇生查子  李橘仙)¶
　¶
　¶
　¶
　¶
　¶
　古今合璧事類備要别集卷三十¶
