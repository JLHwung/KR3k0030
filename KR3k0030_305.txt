# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:09.512014
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 外集卷五
<pb:KR3k0030_WYG_305-1a>¶
欽定四庫全書¶
　古今合璧事類備要外集卷五¶
　　　　　　　　　　　　宋　謝維新　撰¶
　祭祀門¶
　　祭社稷¶
　禮經考索(敢問社稷何神曰土穀之神也人非土不/立非穀不生祀之所以報本反始也按祭)¶
　(法厲山氏之子曰農能殖百穀夏之衰周棄繼之故/祀以為稷共工氏之子曰后土能平九州故祀以為)¶
　(社愚以為非后土農棄之為社與稷也亦以其為有/功於土穀特配之食焉爾是則祀社稷之始厯代至)¶
<pb:KR3k0030_WYG_305-1b>¶
　(今不廢者也然社稷之神一也社壇在東稷壇在西/俱北面自天子至郡縣下逮庶人莫不通祭在國曰)¶
　(太社國社王社侯社在官曰官社稷在民曰民社唯/天子之社則以五色土各依方色為壇且廣五丈中)¶
　(央數尺冒以黄土諸侯但用當方之色皆立樹以表/其處仍别立主以象其神大夫以下則各以地所宜)¶
　(木而立之也此尊卑上下之等也若國有事則以君/行祝奉社主以從其名曰軍社國之亡也則屋之使)¶
　(不受天陽其名曰亡國之社此又出入存亡之别也然/古者諸侯危社稷則當變置賢君毋使乏祀及犧牲)¶
　(既成粢盛既潔祭祀以時然而旱乾水溢則社稷又/不得不為之變置也此所以論古者社稷之大槩也)¶
　(天子諸侯大夫祭禮未暇論今考近代諸里祭儀則/前一日社正及諸社人應社者各請齋一日於家正)¶
　(寢應設饌之家先修治神樹之下又為瘞埳於神樹/之北座取足容於物掌事者設社正位於稷深西北)¶
<pb:KR3k0030_WYG_305-2a>¶
　(十步東面諸社人位於其後東西南上設祝奉血豆/位於瘞坎之北南面祭器每座尊酒二并勺一以巾)¶
　(覆爼一籩二豆二爵二簠二簋二祭日未明三刻烹/牲於厨夙興掌饌者實祭器掌事者以席入設社神)¶
　(之席於神樹之下稷神之席於神樹之西俱北面質/明社以下各服其服社正以下皆再拜祝進跪讀祝)¶
　(文曰維年月日某坊社正姓名合社若干人等敢昭/告于太社維神載育黎元長兹庶物時屬仲月日維)¶
　(吉戊謹率常禮恭用特牲稷神云太稷維神功恊稼/穯闡修農政允兹從祀用率舊章上饗云攷論至此)¶
　(因怪今人祀社之意殊薄率爾而聚倐爾而散第與/醵飲無異求其如近代之禮影響不存又責之以報)¶
　(本反始如古人之祭胡可得也此古人之所以年穀/屢豐而今人之所以飢饉荐臻旱乾水溢之間作也)¶
　(又得不思/其故乎)¶
<pb:KR3k0030_WYG_305-2b>¶
事類元日(仲春擇丨丨命民社注元/日謂二分前後戊日記)地利(先王祀社於/國所以别地)¶
(利也故禮行於社/而百貨可殖焉)用甲(日丨丨用日/之始也並記)惟戊(吉日丨丨注/戊日社詩)¶
春祈(載芟丨籍田/而丨社稷也)秋報(良耜丨丨社/稷也並詩)泰社(王自立社/曰丨丨記)國¶
社(諸侯為國立/社曰丨丨)侯社(侯自立社/曰丨丨)置社(大夫以下成羣/立社曰丨丨)達¶
氣(天子大社必受霜露風雨以丨天地之丨是故/喪國之社屋不受天陽也注絶其陽通其隂)獻功¶
(丨丨于/社並記)南嚮(社祭土而主隂氣也君丨/丨於北牖下荅隂之義)北牗(亳社丨丨/使隂明也)¶
(又見/上)國右(凡建丨/丨社稷)軍行(設丨社奉/以丨並記)田祖(以御丨丨又/田祖有神詩)田¶
主(設社稷之壝而/樹之丨丨周禮)田正(后土社稷丨丨也/記又稷田正也左)血祭(以丨丨/祭社稷)¶
<pb:KR3k0030_WYG_305-3a>¶
(禮/)犧齊(制幣丨丨粢盛庶/品注並祭祀之物)祈農祥(仲春注祀社稷春土/興故祀之丨丨丨也)¶
賽秋成(仲秋注丨/丨丨也)神地道(社所以丨丨之丨也地載萬/物天垂象取財於地取法於)¶
(天是以尊天親地/故教民美報焉)報地功(所以報本反始天子用事/於社注丨丨丨也並記)五¶
祀本(社稷丨丨/之丨左傳)五色土(海岱及淮惟徐州云云厥貢惟/土五色注王者封丨丨丨為社)¶
(建諸侯則各割其方色土與之使立社燾以黄/土苴以白茅茅取其潔黄取王者覆四方書)戮于社¶
(弗用命丨/丨丨甘誓)遷其社(湯勝夏欲丨丨丨不可作夏/社注言夏之社不可遷湯誓)立冢土¶
(緜文王之興本由太王也云云應門將將迺丨丨丨戎/醜攸行注冢土大社也起大事動大衆必先有事乎社)¶
(而後出謂之冝美太王之社遂為大社/箋云大社者出大衆將所告而行也詩)冝冢土(武王予/小子夙)¶
<pb:KR3k0030_WYG_305-3b>¶
(夜祗懼云云丨于丨丨以爾有衆底/天之罰注祭社曰宜冢土社也詩)用太牢(成王改宅/洛邑云云)¶
(越翼日戊午乃社于新邑牛一羊一豕一注告立社稷/之位丨丨丨也共工氏子曰勾龍能平水土祀以為社)¶
(周祖后稷能殖百穀祀/以為稷社稷共牢書)卜來嵗(社之日涖丨/丨丨之稼禮)祭亳社(平/子)¶
(伐莒取郊獻俘始用人於亳/社注以人祭殷社左昭十)盟周社(陽虎又盟公及三/&KR0074;於周社盟國人)¶
(于亳社/定七)蒐軍實(魯莊公如齊觀社注齊因/祭社丨丨丨故往觀之)祭妖神(宋公/使邾)¶
(文公用鄫子于次睢之社欲以属東夷注睢水受汴東/經陳留梁譙沛彭城縣入泗此水次有妖神東夷皆社)¶
(祠之盖殺人/而用祭並左)祓社釁鼓(晉將㑹衛衞使祝佗從辭曰云/云且夫祝社稷之常𨽻也社稷)¶
(不動祝不出竟官之制也君以軍行丨丨丨丨祝奉以/從於是乎出竟注師出先有事祓禱於社謂之宜社於)¶
<pb:KR3k0030_WYG_305-4a>¶
(是殺牲以血塗鼓鼙為釁/鼓祝奉社主也左定四年)祭社歸脤(天王使石尚歸脤/注脤祭社之肉盛)¶
(以脤器以賜同姓/與之共福定十四)鳥鳴于亳(丨丨丨丨社如曰噫噫/甲午宋大災襄三十)社¶
以松栢(哀公問丨於宰我對曰夏后氏/丨丨殷人以丨周人以罙語)社治枌榆(髙祖/初起)¶
(禱豐枌榆丨四年詔/御史丨丨丨社漢書)變置社稷(孟子曰民為貴社稷次/之云云諸侯危社稷則)¶
(變置犧牲既成粢盛既潔祭祀以時/然而旱乾水溢則丨丨丨丨盡心下)除立社稷(漢髙帝/二年丨)¶
(秦社稷丨漢/丨丨本紀)邑皆立祠(漢髙祖入闗或言周興而丨丨/丨后稷之丨至今血食天下於)¶
(是髙祖制詔御史其令天下立靈星祠常以歳時祠以/牛注有播種功令天下邑皆祠之龍星左角曰天田則)¶
(農祥也/郊祀志)里各自裁(髙祖十年春有司請令縣常以春二/月及臘祠稷以羊彘民丨社丨丨丨)¶
<pb:KR3k0030_WYG_305-4b>¶
(以祠制曰可注/隨祠具之豐儉)平分肉均(陳平里中社丨/為宰丨丨甚丨)朔懐肉出(東/方)¶
(朔伏日詔賜從官肉太官承㫖日晏不來丨獨抜劍割/肉謂其同官曰社日當蚤歸請受晹即丨丨丨本傳)¶
作欒公社(燕為欒布/作社白帖)立石相社(石慶為齊相舉國皆慕/其家行不言而大治為)¶
(丨丨/丨丨)縣為公社(漢髙令丨丨丨丨有司請言縣常以/春二月及臘祠社稷以羊牛四事)食¶
配官稷(漢龔遂於官社稷以夏禹/配丨官社稷丨丨丨丨者)配食縣社(甄子然孝/行早卒北)¶
(海相孔融恨不及之言丨丨丨丨又陵雲為浚儀/令去官百姓追思之圖畫形象丨丨丨丨本傳)配食¶
郡社(宋登叔陽為汝隂令號神父遷潁川守市/無二價路不拾遺汝隂人配食於社本傳)取錢為¶
供(魏邴原根矩拾遺錢繫於樹因而繫之者逾多/原惡其惑衆明日乃丨丨以丨社丨也孔六帖)伐樹¶
<pb:KR3k0030_WYG_305-5a>¶
則移(晉阮脩宣子伐社樹或止之曰若社而為樹丨/丨丨社丨樹而為社伐樹則社亡矣孔白六帖)應¶
嫗揮金(中興初有丨丨者生四子晝見神光照社試丨/之乃得黄丨自是諸子宦學皆有才名搜神記)¶
賀瑀取劒(丨丨死三日蘇云上天入官府典房有印有/劎使瑀唯意取之瑀丨丨出門下問云何得)¶
(云得劒曰唯使/社公耳録異傳)鄰為罷社(魏王脩母以社日亡丨/里丨為丨丨三國志)里為¶
立社(崔郾民即其丨丨/丨德星丨白氏帖)以戊日祭(大唐社稷亦於含光/門内之右丨仲春仲)¶
(秋二時丨丨丨太社太稷禮神之王盖用兩圭有邸其/特玉制云天子祭社稷皆太牢諸侯少牢皆黝色用黒)¶
(幣日用甲祭日之晨王/及尸皆服絺冕通典)以吉亥祠(韋叔夏張齊賢乃奏/言經無先農壇禮曰)¶
(王自為立社曰王社先儒以為在籍田也永徽中猶曰/籍田垂拱後乃為先農然則先農與社惟一神今先農)¶
<pb:KR3k0030_WYG_305-5b>¶
(壇請改曰帝社壇以合古王社之義其祭準令丨孟春/丨丨丨后土以勾禮氏配於是為帝社壇又立帝稷壇)¶
(於西如太社太稷而壇不設/方色以異於太社唐禮志)文琮下教(張文琮出為建/州刺史州尚淫)¶
(祀不立社稷丨丨丨丨曰春秋二社本於農今此州廢/不立尚何觀比嵗田畆卒荒或未之思乎神在于敬可)¶
(以致福於是始建祀場/民恱從之孔氏六帖)曹植社頌(於惟大社官名后土/是曰勾龍功著上古)¶
(德配帝皇實為靈生克明播殖農政曰社/尊以作稷豐年是與義與社同方神此宇)牛𢎞社歌(厚/地)¶
(間靈方壇崇祀建以風露樹之松梓勾/萌既申芟柞伊始恭祈粢盛水膺休祉)牛𢎞稷歌(穀食/興教)¶
(播厥有先尊神致/潔報本惟䖍云云)何承天社頌(社實隂祗稷惟穀先伯/德方將時號共工厥有)¶
(才子實曰勾龍陶唐救災决河疏江棄/以播殖作乂萬邦克配二祀以報勲庸)韓文公送楊少¶
<pb:KR3k0030_WYG_305-6a>¶
尹(古之所謂鄉先生没而可/祭於社者其在斯人乎)¶
詩集分胙(折爼丨歸/丨陳叔達)同宴(願為丨社人雞/豚丨春秋韓愈)散香萁(椒蘭/平酒)¶
(酌簠簋丨丨丨/陳叔達禮社)嘗春酒(步屧隨春風村村自花栁曰/翁逼社日邀我丨丨丨杜甫)敬¶
逾齊國(丨丨丨丨/社柳宗元)尚想東方(九農成德業百祀發光輝/報効神如在馨香舊不違)¶
(南翁巴曲醉北鴈塞聲微丨/丨丨丨朔詼諧割肉歸杜甫)古基阯在(丨社丨丨丨人/散社不神元稹)¶
(古/禮)¶
　　祭山川¶
　禮經考索(自有天地即有山川古者四方山林川谷/丘陵墳衍原隰能出雲為風雨見怪物者)¶
<pb:KR3k0030_WYG_305-6b>¶
　(皆曰神民之財用於是乎取辦者非此族不在祀典/是則祀之不可闕者也有天下者秩而祭之嵗徧及)¶
　(焉諸侯則惟及其在封内者非其地則不祭是亦崇/德報功之義與尊卑上下之差也今攷其禮祭山林)¶
　(丘陵於四壇也祭川谷水泉於四坎也牲殺不同也/圭幣各異也五嶽視三公四瀆視諸侯其餘莫不冇)¶
　(差也壇者霾之坎者沈之盖以隂陽出入升降於地/中皆順其性以含藏之也禮以義而起古人豈茍乎)¶
　(哉是禮也六經以前無閒也自舜望秩于山川厯數/千百年未之有改爰自秦人不師古始罷侯置守而)¶
　(後此禮浸廢惟於郊祀明堂僅見望祭焉及漢魏間/則又遣官攝事至若守令或有水旱祈禱亦許通祭)¶
　(較以古禮非存一二於十/百而然歟嗚呼舜其衰矣)¶
事類嵗徧(天子祭山川丨丨諸侯方/祀祭山川丨丨記曲禮)方望(天子有丨丨/之事無所不)¶
<pb:KR3k0030_WYG_305-7a>¶
(通諸侯山川有不在其封内/者則不祭公羊僖三十一年)嶽瀆(天子祭天下名山大/川五丨視三公四丨)¶
(視諸侯諸侯祭在其地者天子諸侯祭/因國之在其地而无主後者記王制)丘陵(山林川谷取/丨丨民所)¶
(財用也非此族也不在祀典注山林川谷丨丨能出雲/為風雨見怪物皆曰神有天下者祭百神諸侯在其地)¶
(則祭之亡其地/則不祭記祭法)霾沈(以丨丨祭/山川周禮)皮懸(祭山曰丨/丨爾雅)望秩(丨/丨)¶
(于山/川)告至(至于岱宗柴注岱宗/泰山也柴燎丨丨也)旅祭(蔡䝉旅平注蔡蒙/二山名祭山曰旅)¶
(又荆岐既旅注已丨丨言治功畢又/九山刋旅注刋除其林木而旅祭之)奠祭(丨髙山大川/注奠丨也)¶
莫不寧(山川鬼神/亦丨丨丨)秩無文(咸丨丨丨注言周始修祀于/新邑咸次第祀之不在禮文)¶
(者亦/祀之)告所過(武王丨皇天后土丨/丨名山大川並書)河謂已(楚子玉自為/瓊弁玉纓未)¶
<pb:KR3k0030_WYG_305-7b>¶
(之服也先戰夢丨神丨丨曰畀余余賜汝孟諸之麋弗/致也其子大心與子西使榮黄諫弗聽榮季曰死而利)¶
(國猶或為之况瓊玉乎是糞土也而可以濟師將何愛/焉弗聽出告二子曰非神敗令尹令尹其不勤民實自)¶
(敗也左僖/二十八年)河為祟(楚昭王有疾卜曰丨丨丨王弗祭大/夫請祭諸郊王曰三代命祀祭不越)¶
(望江漢睢漳楚之望也禍福之至不是過也/不穀雖不徳河非所獲罪也遂弗祭哀六年)史莫之知¶
(晉侯有疾鄭伯使公孫僑如昔聘且問疾叔向問焉曰/寡君之疾病卜人曰實沈臺駘為祟丨丨丨丨敢問此)¶
(何神也子産曰昔髙辛氏有二子伯曰閼伯季曰實沈/居于曠林不相能也日相征討后帝不臧遷閼伯於商)¶
(丘主辰商人是因故辰為商星遷實沈于大夏主參唐/人是因以服事夏商其季世曰唐叔虞當武王邑姜方)¶
(震太叔夢帝謂已余命而子曰虞將與之唐屬諸參而/蕃育其子孫及生有文在其手曰虞遂以命之及成王)¶
<pb:KR3k0030_WYG_305-8a>¶
(滅唐而封太叔焉故參為晉星由是觀之實沈參神也/昔金天氏有裔子曰昧為𤣥冥師生允格臺駘臺駘能)¶
(業其官宣汾洮障大澤以處大原帝用嘉之封諸汾川/沈姒蓐黄實守其祀今晉主汾而滅之矣由是觀之則)¶
(臺駘汾神也抑此二者不及君身山川之神則水旱癘/疫之災於是乎禜之若君身則亦出入飲食哀樂之事)¶
(也山川星辰之神又何為焉云云晉侯聞/子産之言曰博物君子也重賄之昭元年)或未之祀(鄭/子)¶
(産聘于晉晉侯有疾韓宣子逆客私焉曰寡君寢疾于/今三月矣並走羣望有加無瘳今夢黄熊入于寢門其)¶
(何厲鬼也對曰以君之明子為大政其何厲之有昔堯/殛鯀于羽山其神化為黄熊以入于羽淵實為夏郊三)¶
(代祀之晉為盟主其丨者丨丨丨/乎韓子祀夏郊晉侯有間昭四年)用牲于雒(晉侯使屠/蒯如周請)¶
(有事於雒與三塗萇𢎞謂劉子曰客容猛非祭也其伐/戎乎九月晉茍吴帥師涉自棘津使祭史先丨丨丨丨)¶
<pb:KR3k0030_WYG_305-8b>¶
(陸渾人弗知師從之遂滅陸渾/注雒水名三塗山名昭十七年)用珪于河(王子朝丨成/周之寳丨丨)¶
(丨甲戍津人得諸河上隂不佞以温人南侵拘得玉/者取其玉將賣之則為石玉定而獻之昭二十四年)繫¶
玉而禱(晉侯伐齊將濟河中行獻子以朱絲丨丨二㲄/丨丨曰云云茍捷有功无作神羞官臣偃无敢)¶
(復濟唯爾有神裁之/沈玉而濟襄十八年)執玉而沈(蔡昭侯自楚歸及漢丨/丨丨丨曰余所有濟漢)¶
(而南者有若/大川定三年)不祀泰山(鄭伯請釋泰山之祀而杞周公/以泰山之祊易許田三月鄭伯)¶
(使宛來歸祊丨丨/丨丨也隱八年)有事桑山(鄭大旱使屠擊祝欵竪附/丨丨於丨丨斬其木不雨)¶
(子産曰有事於山藝山林也而斬年/其木其罪大矣奪之官邑昭十六)有事不吉(衛大旱丨/丨卜於山)¶
(川丨丨僖/十九年)有事羣望(初共王無冡適有寵子五人無適/立焉乃大丨丨于丨丨而祈曰請)¶
<pb:KR3k0030_WYG_305-9a>¶
(神擇於五人者使主社稷乃徧以璧見於羣望曰當璧/而拜者神所立也誰敢違之乃與巴姬宻埋璧於太室)¶
(之庭使五人齊而長入拜康王跨之靈王肘加焉子干/子晢皆逺之平王弱抱而入再拜皆厭紐鬬韋龜属成)¶
(然焉且曰棄禮違命/楚其危哉昭十三年)旅於泰山(季氏丨丨丨丨子謂冉/有曰女弗能救歟對曰)¶
(弗能子曰曽謂泰山不如林放/乎注包曰神不享非禮語二)先於惡池(晉人將有事/于河必丨有)¶
(事丨丨/丨記)遇暴風雨(秦始皇除車道上封泰/山中阪丨丨丨丨本紀)聞萬嵗聲(漢/武)¶
(帝禮登中岳丨有言丨丨丨三於是以三/百户奉祠命曰崇髙為嵩髙也郊祀志)持節以祠(漢/宣)¶
(帝制詔太常夫江海百川之大者也今闕焉無祠其令/祠官以禮為嵗事以四時祠江海雒水祈為天下豐年)¶
(自是五獄四瀆皆有常禮/皆使者丨丨丨侍丨本紀)加禮以祭(漢武帝詔曰河海/潤千里其令祠官)¶
<pb:KR3k0030_WYG_305-9b>¶
(修山川之祠為嵗事/典丨丨丨丨也本紀)用圭幣異(自殽以來名山五大川/二山曰太室山恒山太)¶
(山㑹稽山湘山水曰濟曰淮春酒脯為嵗禱因泮凍秋/凋冬寒禱祀其牲丨牛犢各二牢其丨丨丨也史記)¶
以木馬代(諸名山用駒者悉丨/木偶丨丨之史記)以小女妻(乾&KR0008;子郭汾/陽鎮蒲欲造)¶
(浮橋而激流毁墠公酧酒許丨丨丨丨之其夕水涸木/生墠上遂成橋而小女尋卒因塑廟中人因立公祠號)¶
(河瀆親/家翁)嵗時親祀(後魏道武立廟於常山上置侍祠乃/十九人丨丨祈旱記文成帝丨丨其)¶
(神白/六帖)西方助祭(帝有事常山丨丨來丨/丨者十餘國孔六帖)褚無量言(丨丨/丨開)¶
(元五年帝將幸東都無量上丨昔帝舜之狩秩山川/願陛下所過名山大川丘陵墳衍並詔致祭本傳)歸¶
崇敬往(丨丨丨大厯八年遣祀衡山未至而哥舒冕亂/廣州監察御史彈之請望祭而還崇敬正色曰)¶
<pb:KR3k0030_WYG_305-10a>¶
(君命豈有/畏邪遂丨)阿馬婆奏(唐𤣥宗車駕次華隂上見岳神數/里迎謁遂召諸巫問神何在獨老)¶
(巫丨丨丨丨云在路左朱鬒紫衣迎候陛下上顧笑之/上至廟見神不鞬俯伏庭東南大柏樹下又召阿馬婆)¶
(問之對如上見上加敬禮尋詔先諸岳封為金天王仍/上自書製碑文以寵異之其碑五十餘丈闊丈餘厚四)¶
(尺天下碑莫/比也並六帖)以太牢祠(慕容雋壽光元年常山得璧七/十一光色有異後以為神嶽之)¶
(命丨丨丨丨/之前燕録)乗白騾告(上封泰山益州進白騾至潔朗/豐潤俊奇偉異上遂親丨之柔)¶
(順安便不知登降之倦告成禮畢復乗而下纔下山休/息未乆而有言丨丨無疾而殪上歎累之諡曰白騾將)¶
(軍命有司具櫘櫝疊石為墓墓在封/墠壇北一里餘于今存焉唐開元記)訪隱民還(姜撫自/言通仙)¶
(人不死術開元末太常卿韋縚祭名/山因丨丨丨丨白撫已數百嵗六帖)遺女巫禱(王嶼帝/嘗不豫)¶
<pb:KR3k0030_WYG_305-10b>¶
(太卜建言崇在山川璵丨丨丨乗傳分/丨天下名山大川巫皆感服中人䕶領)迎氣日祭(五嶽/四鎮)¶
(嵗一祭各以五/郊丨丨丨丨)漲不得度(高仙芝討吐蕃自安西紅䟽/勒據婆勒川㑹川丨丨丨丨)¶
(仙芝殺/牲祭川)深不能浮(唐李綱濟為瀆問今盡濟水之力載/數石之舟廣不能横丨丨丨丨而曰)¶
(與河同靈等秩吾不知先/王班祀之意也並孔六帖)命卿監詣(開元十三年封泰/山神為大齊王天)¶
(寶五載封中嶽神為中天王南嶽神為司天王北嶽神/為安天王六載河瀆封為靈源王濟瀆封為清源公江)¶
(瀆封為廣天公淮瀆封為長源公㑹稽山為永興公岳/山為神德公霍山為惠聖公醫巫閭為廣寧公八載又)¶
(封大白山為神應公其九川鎮山除入諸嶽外並冝封/公十載正月以東海為廣法王南廣利王西廣潤王北)¶
(惠澤王分丨丨丨丨嶽瀆及名山一時/備禮兼冊祭其祭儀具開禮禮通典)令史檢視(五嶽/四瀆)¶
<pb:KR3k0030_WYG_305-11a>¶
(嵗一祭各以五郊迎氣日祭之東嶽岱山於兖州東鎮/沂山於沂州南嶽衡山於衡州南鎮㑹稽於越州中嶽)¶
(嵩山於河南西嶽華山於華州西鎮吴山於隴州北嶽/常山於定州北鎮醫巫閭於營州東海於萊州淮於唐)¶
(州南海於廣州江於益州西海及河/於同州北海及濟於河南禮樂志)遣官告祭(節彼岱/宗載乎)¶
(祀典列九州之鎮冠五嶽之雄朕夙承景貺恭展上儀/惟肹蠁之垂休乃紛綸而薦瑞宜増美號以報神休泰)¶
(山天齊王修飾廟宇祭器又封威靈將軍為炳靈公令/兖州加葺祠廟封太山酒泉廟為靈𣲖侯亭亭廟為廣)¶
(禪侯兖州郡縣天山廟為/靈巖侯各丨丨致丨丨)賜額靈源(衞州百門廟門之/水出焉神靈所居)¶
(貎像斯設凡所請禱荅/以勤誠宜丨丨曰丨丨)加號金天(豫鎮雄基河神逺跡/主純隂而成物介西)¶
(夏以奠方制不經塗崇蠻在望西嶽金天王宜/丨丨順聖丨丨王遣鴻臚少卿裴莊詣祠致告)進號顯¶
<pb:KR3k0030_WYG_305-11b>¶
聖(四瀆之雄九河居要夙著浮沉之典式尊正直之神/朕展采喬嶽致誠有吳爰厯宣房之地緬懐列聖之)¶
(功宜丨丨丨丨靈源公遣左誎議大夫薛映/往河中府比部員外郎丁顧言就澶州祭告)加上帝號¶
(峻極之嶽上配圓穹聦直之神助司元化緬惟前代並/建王封自祗陟於神房洎親祠於吉壤精一之心克恊)¶
(肹蠁之應㳫臻惟彼嵩髙超於衡服爰暨朔庭之鎮實/臨代北之區咸茂粹靈以綏黎獻是用昭升帝籙允荅)¶
(神功今丨丨東嶽曰天齊仁聖丨南嶽曰司天昭聖帝/西嶽曰金天順聖帝北嶽曰安天元聖帝中嶽曰中天)¶
(帝仍各遣告詣嶽祠致告擇日備禮奉冊命翰林學/士李宗諤龍圖直學士陳彭年與禮官詳定儀注)加¶
上后號(列嶽奠方配天作鎮實憑幽賛至極欽崇其丨/丨東嶽帝淑明丨南嶽帝景明后西嶽帝肅明)¶
(后北嶽帝靖明后中嶽帝/正明后之丨仍遣官祭告)以懿號薦(朕還衡汾壤舍爵/大室鴻儀畢舉慶)¶
<pb:KR3k0030_WYG_305-12a>¶
(賜大行厯代之文靡有不講百神之祭靡有不崇上以/荅神禧下以楊盛則眷惟列嶽實輔柔祇設固一方盤)¶
(根千里向者祼鬯寢園望崧丘之峻極奉符鄒魯登名/岱之欝蒼祈榖魏雎涉大華之靈異恭丨丨丨丨于嶽)¶
(神/)屈原歌湘君(君不行兮夷猶蹇誰留兮中洲美要眇/兮宜脩沛吾乗兮桂舟令沅湘兮無波)¶
(使江水兮安流望夫君兮歸來吹參差兮誰思駕飛龍/兮北征邅吾道兮洞庭薜荔拍兮蕙綢承荃橈兮蘭旌)¶
(望涔陽兮極浦横大江兮揚靈揚靈兮未極女嬋媛兮/為余大息横流涕兮潺湲隱思君兮悱惻桂櫂兮蘭栧)¶
(斵氷兮積雪采薜荔兮水中搴芙蓉兮木末心不同兮/媒勞恩不甚兮輕絶石瀨兮淺淺飛龍兮翩翩交不忠)¶
(兮怨長期不信兮告余以不間朝騁騖兮江臯夕弭節/兮北渚鳥次兮屋上水周兮堂下捐余玦兮江中遺余)¶
(珮兮澧浦采芳洲兮杜若將以遺兮/下女時不可兮再得聊逍遥兮容與)屈原歌湘夫人(帝/子)¶
<pb:KR3k0030_WYG_305-12b>¶
(降兮北渚目眇眇兮愁予嫋嫋分秋風洞庭波兮本葉/下登白蘋兮騁望與佳期兮夕張鳥何萃兮蘋中罾何)¶
(為兮木上沅有芷兮澧有蘭思公子兮未敢言慌忽兮/逺觀觀流水兮潺湲麋何為兮庭中蛟何為水裔朝馳)¶
(余焉兮江臯夕濟兮西澨聞佳人兮召余將騰駕兮偕堂/逝築室兮水中茸之以荷盖荃璧兮紫壇播芳椒兮成)¶
(桂棟兮蘭橑辛夷楣兮葯房罔薜荔兮為帷擗蕙榜兮/夕張白玉兮為鎮疏石蘭兮以為芳芷葺兮荷屋繚之)¶
(兮杜蘅合百草兮實庭建芳馨兮廡門九疑繽兮並迎/靈之來兮如雲捐余&KR0209;兮江中遺余褋兮澧浦搴汀州)¶
(兮杜若將以遺兮逺渚時不/可兮驟得聊逍遥兮容與)韓愈黄陵廟碑(湘旁有廟/曰黄陵自)¶
(前古立以祠堯之二女舜二妃者庭有石碑斷裂分散/在地其文剥缺考圖記言漢荆州收劉表景升之立題)¶
(曰湘夫人碑今騐其文乃晉太康九秊又其額曰虞帝之/二妃之碑非景升立者秦博士對始皇帝云湘君者堯)¶
<pb:KR3k0030_WYG_305-13a>¶
(二女舜妃者也劉向鄭𤣥亦皆以二妃為湘君而離者/騷九謌既有湘君又有湘夫入王逸之解以為湘君)¶
(自其水神而謂湘夫人乃二妃也從舜南征三苖不及/遒死沅湘之間山海經曰洞庭之山帝之二女居之郭)¶
(璞疑二女者帝舜之后不當降小水為其夫人因以二/女為天帝之女以余考之璞與王逸俱失也堯之長女)¶
(娥皇為舜正妃故曰君其二女女英自宜降曰夫人也/故九謌辭謂娥皇為君謂女英帝子各以其盛者推言)¶
(之也禮有小君君母明其正自得稱君也書曰舜陟方/乃死傳謂舜昇道南方以死或又曰舜死葬蒼梧二妃)¶
(從之不及溺死沅湘之間余謂竹書紀年帝王之没皆/曰陟陟昇也謂昇夭也書曰殷禮陟配天言以道終其)¶
(德協天也書紀舜之没云陟者與竹書周書同文也其/下言方乃死者所以釋陟為死也地之勢東南下如言)¶
(舜南廵而死宜言下方不得言陟方也以此謂舜死葬/蒼梧於時二妃從之不及而溺者皆不可信二妃既曰)¶
<pb:KR3k0030_WYG_305-13b>¶
(以謀語舜脫舜之厄成舜之聖堯死而舜有天下為天/子二妃之力宜常為神食民之祭今之渡湖江者莫敢)¶
(不進禮廟下元和十四年春余以言事得罪黜為潮之/刺史其地於漢南海之掲陽厲毒所聚懼不得脫死過)¶
(廟而禱之其冬移袁州刺史明年九月拜國子祭酒使/以私錢十萬抵岳州願易廟之圯桷腐瓦於刺史王堪)¶
(長慶元年刺史張愉自京師往與愉故善謂曰丐我一/碑石載二妃廟事且令後世知有子名愉曰諾既至州)¶
(報曰碑謹具遂/篆其事俾刻之)劉秩祭大濟文(惟神泉源清潔浸彼遐/逺播通四氣作紀一方)¶
(𤣥冬肇節/聿修典物)韓愈南海神廟碑(海於天地間為物最鉅自/三代聖王莫不祀事考於)¶
(傳記而南海祠次最貴在北東西三神河伯之上號為/祝融天寳中天子以為古爵莫貴於公侯故海嶽之祝)¶
(犧幣之數放而依之所以致崇極於大神今王亦爵也/而禮海嶽尚循公侯之事虛王儀而不用非致崇極之)¶
<pb:KR3k0030_WYG_305-14a>¶
(意也由是冊尊南海神為廣利王祝號祭式與次俱昇/因其故廟易而新之在今廣州治之東南海道八十里)¶
(扶胥之口黄木之灣常以立夏氣至命廣州刺史行事/祠下事訖驛聞而刺史常節度五嶺諸軍仍觀察其郡)¶
(邑於南方事無所不統地大以逺故常選用重人既貴/而富且不習海事又當祀時海常多大風將往皆憂慼)¶
(既進觀顧怖悸故常以疾為解而委事於其副其來已/久故明宫齋廬上雨旁風無所盖障牲酒瘠酸取具臨)¶
(時水陸之品狼藉籩豆薦祼興俯不中儀式吏酒不供/神不顧享盲風怪雨發作無節人蒙其害元和十二年)¶
(始詔用前尚書左丞國子祭酒魯國孔公為廣州刺史/兼御史大夫以殿南服公正直方嚴中心樂易祗慎所)¶
(職治人以明事神以誠内外殫盡不為表襮至州之明/年將夏祝冊自京師至吏以時告公乃齋祓視冊誓羣)¶
(有司曰冊有皇帝名乃上所自署其文曰嗣天子某謹/遣官某敬祭其恭且嚴如是敢有不承明日吾將宿廟)¶
<pb:KR3k0030_WYG_305-14b>¶
(下以供晨事明日吏以風雨白不聽於是州府文武吏/士凡百數交謁更諫皆揖而退公遂陞舟風雨少弛櫂)¶
(夫奏功雲隂解駮日光穿漏波伏不興省牲之夕載暘/載隂將事之夜天地開除月星明穊五鼔既作牽牛正)¶
(中公乃盛服執笏以入即事文武賓屬俯首聽位各執/其職牲肥酒香罇爵靜潔降登有數神具醉飽海之百)¶
(靈秘怪荒忽畢出蜿蜿虵虵來享飲食闔廟旋艫祥飈/送颿旗纛旄麾飛揚晻藹鐃鼔嘲轟髙管噭噪武夫奮)¶
(櫂工師唱和穹龜長魚踊躍後先乾端坤倪軒豁呈露/祀之之嵗風災熄滅人厭魚蟹五穀胥熟明年祀歸又)¶
(廣廟宫而大之治其庭壇改作東西兩序齋庖之房百/用具修明年其時公又固往不懈益䖍嵗仍大和耋艾)¶
(歌詠始公之至盡除他名之税罷衣食於官之可去者/四方之使不以資交以身為帥燕享有時賞與以節公)¶
(藏私畜上下與足於是免屬州負逋之緡錢廿有四萬/米三萬二千斛賦金之州耗金一歳八百困不能償皆)¶
<pb:KR3k0030_WYG_305-15a>¶
(以丐之加西南守長之俸誅其尤無良不聽令者由是/皆自重慎法人士之落南不能歸者與流徙之胄百廿)¶
(八族用其才良而廩其無告者其女子可嫁與之錢財/令無失時刑德並流方地數千里不識盜賊山行海宿)¶
(不擇處所事神治人其可謂備至也矣咸願刻廟石以/著厥美而繫以詩乃作詩曰南海隂墟祝融之宅即祀)¶
(于旁帝命南伯吏惰不恭正自今公明用享錫右我家/邦惟明天子惟慎厥使我公在官人人致喜海嶺之陬)¶
(既足既濡胡不均𢎞俾執事樞公行/勿遲公無遽歸匪我私公神人具依)柳宗元終南祠堂¶
碑(貞元十二年夏洎秋不雨穡人焦勞嘉穀用虞皇帝/使中謁者禱于終南申命京兆尹韓府君祗飾祀事)¶
(考視祠制以為楝宇不稱宜有加飾遂命盩厔令裴均/䖍承聖謨剏制祠堂乃徵土工木工石工備器執用來)¶
(㑹祠下斬板榦礱柱礎陶㼨甓築垣墉恢度舊制立三/筵六尋既興功𤣥雲觸石霈澤周被植物擢茂期于豐)¶
<pb:KR3k0030_WYG_305-15b>¶
(登神道感而宣靈人心勸而致和喜氣充溢抃蹈布野/於是邑令僚吏至于胥徒黄髮耆艾野夫版尹僉曰盖)¶
(聞名山之列天下也其有能奠方域産財用興雲雨考/于祭法宜在祀典惟終南據天之中在都之南西至于)¶
(褒斜又西至隴首以臨于戎東至于商顔又東至于太/華以距于闗實能作固以屏王室其物産之厚器用之)¶
(出則璆琳琅玕夏書載焉紀堂條枚秦風詠焉今其神/又能對于禱祝化荒為穰易沴為和厥功章明宜受大)¶
(禮俾有憑託而宣其烈也非我后敬神重穀則曷能發/大號尊明靈非我公勤人奉上則曷能對休命作新廟)¶
(人事既備神用時若豐我公田遂及我私粢盛無虞儲/峙用充厥猷茂哉遂相與東向蹈舞拜手稽首願頌帝)¶
(力且宣神得永著終古辭曰皇帝垂徳制定統極神道/泰寧祀典修飾禳祈禜雩皆有準程顧惟終南祠位庳)¶
(陋不稱顯名爰降制詔充大厥宇啓寤誠明昭感神衷/道宣天休獲此利負篤災愆陽化為豐穰實我粢盛人)¶
<pb:KR3k0030_WYG_305-16a>¶
(頼蓄給鼔腹而歌以樂其生巍巍靈山興利産財作固/鎬京擁其嘉休眷佑于人永宅厥靈奕奕新廟整頓端)¶
(莊神位宻清後祀承則潔心勤禮導暢純精邑吏嗇夫/鮐背鯢齒願垂表經頌宣聖徳篆刻金石永世飛聲)¶
柳宗元湘源妃廟碑(元和九年八月二十日湘源二妃/廟災司功掾守令彭城劉知剛主)¶
(簿安邑衞之武告于州刺史御史中丞清河崔公能祗/栗厥戒會羣吏洎衆工發開元詔書懼廢守祀搜考贏)¶
(羡均節委積咸執牘聿至于祠下稽度既備傭役惟時/斬木于上游陶埴于水涯迺桴迺載工逸事遂作貌顯)¶
(嚴餐然而威十有一月庚辰陳奠薦辭立石于廟門之/宇下惟父子夫婦人道之大大哉二神咸極其㑹為子)¶
(而父堯為婦而夫舜齊聖並明弼成授受内若嚚瞽上/承輝光克艱以乂德罔不至帝既野死神亦不返食于)¶
(兹川古有常典敺祓戾孽恢宣淑靈敢或失職以奸天/刑有翼其躬有苾其馨沈牲爰告即石是銘銘曰淵懿)¶
<pb:KR3k0030_WYG_305-16b>¶
(承聖舜妻堯女德刑媯汭神位湘滸揆兹有初充碩厥/宇唐命秩祀兹邑攸主毛牲既疈椒馨爰糈𦙍子萬年)¶
(期保伊祐潜火煽孽炖于融風神用播遷時罔克龔邑/令羣吏告于君公廉用積餘以就爾功桴木負埴載流)¶
(于江既夷以成崇宇峻庸絜嚴清閒左右率從神樂來/歸徒御雍雍神既安止邦人載喜奉其吉玉以對嘉祉)¶
(南風湑湑湘水如舞將子无讙神聽鍾鼓/豐其交報邦邑是與刻此樂歌以極終古)歐陽公先河¶
後海賦(在祭者必有常典務本者貴乎不忘既先河而/告備乃後海以為常幣玉始陳恭視諸侯之凟)¶
(牲牢繼列方祠百谷之王探國典之舊文撫禮經之大/者以謂河導其𣲖本一勺而始矣海納其會實百川之)¶
(委也祀容肅設必先有事于靈長望秩並修然後功歸/於善下誠以决九川而分導括衆流而混并一則窮本)¶
(而有自一則兼容而積成是用分禮章而異數昭祭典/以推行命祀首陳始則出圖之所祝辭以設方祈紀地)¶
<pb:KR3k0030_WYG_305-17a>¶
(之名用能縟乃令儀昭夫重祭利萬物以斯善用五材/而並濟无文既秩榮經凟以領祠羣望既行禱朝宗而)¶
(用幣外則盡物中惟告䖍既義取于源委乃禮分於後/先一禱致誠必告榮光之祖大川並走嗣臨重潤之淵)¶
(得非衆嶽肇乎一拳推輪生乎五輅考厥初之攸在彰/返始而為務亦猶文王之祀雖貴不踰后稷之尊齊人)¶
(之事將行敢起配林之故是知河必居首取發源而肇/兹海不自大由積衆以成其導洪流而並注散靈潤以)¶
(旁滋顧乃濫觴之因必有先也視爾委輸之廣後然從/之异哉祭尚潔誠禮惟思反將展報以為義必討源而)¶
(自逺故夫三王之/祭川必務其本)朱文公乞脩禮書狀(據禮諸侯祭名/山大川之在其)¶
(境内者又曰山川之神水旱疫厲之災於是乎崇之盖也/以其崇高深廣能出雲氣為風雨以滋養潤澤乎一方)¶
(今州郡封域不減占之諸侯而封内名山大川未有望/祭之禮其有祠廟亦是民間所立淫誣鄙野非復古制)¶
<pb:KR3k0030_WYG_305-17b>¶
(顧乃舍其崇髙深廣能出雲雨之實而傴僂拜㐲於土/木偶人之前以求其所謂滋養潤澤者於義既無所當)¶
(又其牲牢器服一切循用流俗䙝味燕器於禮又無所/稽至於有山川而無祠廟者其歳時祈禱遂不復禜於)¶
(山川而反求諸異教淫祠之鬼此則先無義理而習俗/相承莫知其謬欲乞檢照五禮新儀如已有祭山川禮)¶
(即與編類行下如有遺闕亦乞討論依於祭/社儀禮立定時日壇場方位制度并賜行下)¶
詩集秩禮自百王(炊吸領地靈鴻洞半炎方南嶽配朱/鳥丨丨丨丨丨祝融五峯尊峯峯次)¶
(低昂紫盖獨不朝争長業相望恭聞魏夫人羣/仙來翺翔有時五峯氣散風如飛霜杜望嶽)¶
　¶
　古今合璧事類備要外集卷五¶
