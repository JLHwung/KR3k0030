# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:03.838891
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 前集卷六十五
<pb:KR3k0030_WYG_065-1a>¶
欽定四庫全書¶
　古今合璧事類備要前集卷六十五¶
　　　　　　　　　　　　宋　謝維新　撰¶
　喪紀門¶
　　奔喪¶
事類哭成踊(奔喪者齊衰以下入門左中庭北靣哭免/麻于東即位袒與主人丨丨丨白氏六帖)¶
哭盡哀(婦人奔喪升自東階殯東西面坐丨丨丨東髽/即位與主人拾踊注婦人髽於東序不髽於房)¶
(變於室也去縱大紒/曰髽拾東也同上)聞喪遂行(奔喪之禮丨親丨以哭/答使者盡哀問故又哭)¶
<pb:KR3k0030_WYG_065-1b>¶
(盡哀服布深衣素冠丨丨日行百里不以夜行惟父母/之喪見星而行見星而舍若未得奔則成服而後行過)¶
(州至境則哭盡哀而止哭避市朝望其州境哭此父母/之喪也至於家内外哭待於堂上奔喪者入門而左升)¶
(自西階殯東西面憑殯哭盡哀少退再拜退於序東被/髪復殯東西面坐哭人盡哀尊卑撫哭如常訖内外各)¶
(還其奔䘮者乃還厥明坐於殯東/如初未成服者三口成服通典)奔喪不及(聞喪不得/奔喪乃為)¶
(位括髪袒成踊襲絰絞帶即位於次又哭三哭括髪袒/成踊若除䘮而後歸則先之墓哭成踊東括髪袒絰遂)¶
(除於家不哭注東即主人位除䘮除䘮而歸聞逺兄弟/之喪既除喪而後聞免袒成踊拜賓則尚左手尚左言)¶
(拜也/白帖)使還奔喪(王朗使虞翻見豫章太守華歆圖起義/兵未至聞孫䇿向㑹稽翻還遭父憂以)¶
(奉命冇節不&KR0136;家追朗/至侯官還然後丨丨)徒跣奔喪(張曲江自徐州被髪/丨丨趍喪所負土築)¶
<pb:KR3k0030_WYG_065-2a>¶
(塋晨夕/號慟)棄子奔喪(李孝女名妙法瀛州博野人安祿山/亂被刼徙他州聞父亡欲間道丨丨)¶
(一子不忍去割/一乳留以行)奔喪不哭(王獻之卒兄徽之丨丨丨丨/直上靈牀坐取獻之琴彈之)¶
(乆而不調歎曰嗚呼子敬人/琴俱亡因頓絶月餘亦卒)奔喪得罪(吉黄為長陵令/時科禁長吏擅)¶
(去官而黄門司徒趙温薨自以為故吏丨丨為司𨽻鍾/𨽻所收遂伏法死魏常林傳孫權詔三年之喪人情之)¶
(極痛世治無事君子不奔人喪有事則殺禮從宜以義/斷恩也顧譚議以為奔喪立科輕則不足禁孝子之心)¶
(重則本非應死之罪胡綜議宜從科以大辟有犯無赦/其後吳縣令孟宗奔母喪而自拘於武昌以聴刑陸遜)¶
(陳其素行减/一等三國史)不奔母喪(吳起家累千金遊仕不遂出衛/郭門與其母别齧臂而盟曰起)¶
(不為卿相不復入衛遂仕於魏為將母/死終不歸曽子以為薄於孝而絶之史)不奔父喪(漢陳/湯丨)¶
<pb:KR3k0030_WYG_065-2b>¶
(丨丨/丨)¶
　　弔慰　附　(君臨弔/君遣弔)¶
事類往哭(三年之喪雖功哀不弔如有服而將丨丨之/則服其服而往即喪大功弔哭而退不聴事)¶
(焉期之喪未葬弔於鄉人哭而退大功衰弔待事/不執事小功緦麻執事不於禮禮奠饋也白帖)相引¶
(弔賔至掌次者引之次賓着素服相者入告内外縗服/丨者丨主人以下立哭於阼階下婦人升哭於殯西相)¶
(者引賓入立於庭北面西上為首者一人進當主人東/靣立云如何不淑主人哭再拜稽顙為首者復北靣位)¶
(弔者俱哭十餘聲相者引出少頃/相者引主人以下各還次通典)弔而不傷(知生者弔/知死者傷)¶
(知生而不知死丨丨丨丨知/死而不知生傷而不弔曲禮)死而不弔(丨丨丨丨者三/謂輕身忘孝也)¶
<pb:KR3k0030_WYG_065-3a>¶
(畏人或以非罪攻已不能有以說之死/之者厭行止危險溺不乘橋船檀弓)弔不飲酒(行丨/之日)¶
(丨丨丨食/肉馬同上)弔不越疆(五十無車者不越疆而弔人/檀弓婦人不越疆而弔人)弔日¶
不樂(丨於人是丨/丨丨同上)哭日不歌(子食於有喪者之側木嘗/飽也子於是日哭則不歌)¶
(語/上)羔裘不弔(丨丨𤣥冠丨/以丨語十)齊衰往弔(子張死曽子有母/之喪則丨丨而丨)¶
(哭之或曰齊衰不以丨曽子/曰我弔也與哉記檀弓篇)帶絰而入(子㳺裼裘而弔/曾子葢非之主)¶
(人既小歛袒括髪子㳺襲裘丨丨丨丨曽/子曰我過矣夫夫是也注禮主變客乃變)練冠以待(衛/將)¶
(軍文子之喪既除喪而越人來弔深衣丨丨/丨丨於廟垂涕洟子㳺曰其庶幾乎動也中)號哭老&KR0389;¶
(老&KR0389;死偃然寢於巨室而我噭噭/然隨而哭之人哭亦哭人號亦號)慟哭顔淵(顔淵死子/哭之慟從)¶
<pb:KR3k0030_WYG_065-3b>¶
(者曰有慟乎曰非夫/人之為慟而誰為)受弔中庭(孔子哭子路於中庭人/有弔者而夫子拜之檀)¶
(弓/)出弔東郭(孟子將朝王王使人來對口不幸而有疾/不能造朝明日丨丨於丨丨公孫丑曰昔)¶
(者辭以疾今日弔或者不可乎曰昔/者疾今日愈如之何不弔公孫丑下)弔不踰階(公行子/有子之)¶
(喪右師入丨孟子不與右師言右師不悅曰諸君子皆/與驩言孟子獨不與驩言是簡驩也孟子聞之曰禮朝)¶
(廷不歴位而相與言丨丨丨而相揖也我/欲行禮子故以我為簡不亦異乎離婁)弔不於郊(齊/侯)¶
(遇杞梁之妻於郊使弔之辭曰有先人之敝廬/在下妾不敢與郊弔齊侯弔於其室襄十三)畫宫受¶
弔(哀公使人弔蕢尚遇諸道避於路丨丨而丨丨/馬曽子曰蕢尚不如杞梁之妻之知禮也檀弓)設席¶
行弔(衛大經蒲州解人素善魏夏侯乾童聞其母卒盛/暑往弔或止之曰方夏渉逺不如致書荅曰書能)¶
<pb:KR3k0030_WYG_065-4a>¶
(盡意耶比至乾童以事行乃丨/丨丨丨禮不詣其家而還孔帖)箕踞待弔(阮歩兵籍䘮/母裴令公楷)¶
(往弔之阮方醉散髪坐床丨丨不哭裴至下席哭弔喭/畢復去或弔裴凡弔主人哭容乃為禮阮既不哭君何)¶
(為哭裴曰阮方外之人故不崇禮制我俗輩/中人乆以儀軌自居時人以為兩得其中)廬前受弔¶
(齊澣母亡受弔廬前賓客未嘗至柩室語人曰/平生非至親不升堂入謁豈以存亡變禮耶)及門而¶
反(王羲之代王述為㑹稽太守少齊名而羲之輕述述/母喪羲之心止一弔竟不重詣後言往弔入門主人)¶
(哭不前而反欲以/辱之述甚恨也)乘醉而入(王悅字元逹弱冠知名恃/才放酒誕節慕王澄為人)¶
(婦父嘗有慘悅丨丨弔之婦父哭慟恱與賓客/十餘人連臂被髪祼身丨丨繞之三匝而去)鼓琴而¶
哭(顧榮素好琴張翰哭之上床鼓琴數曲撫琴而歎/曰顧彦先能復賞此否因又哭不弔喪主而去)致¶
<pb:KR3k0030_WYG_065-4b>¶
芻而去(徐穉字孺子郭林宗有母憂穉往弔之丨生丨/一束於廬前丨丨衆怪不知其故林宗曰此必)¶
(南州髙士徐孺子也詩不云生芻/一束其人如玉吾無徳以將之)弔莫知名(漢龔勝死/有父老弔)¶
(之甚哀曰膏以明自煎龔生/竟夭其天年人莫知名也)弔無雜賓(王祥之薨奔赴/者非朝廷之賢)¶
(則親戚故吏而已門/無雜弔之賓本傳)淚如河注(人問顧長康哭桓宣武/之狀如何曰鼻如廣莫)¶
(風眼如懸河决聲如振雷/破山丨丨傾丨丨海世說)弔作驢鳴(王仲宣粲好驢鳴/既葬文帝臨其喪)¶
(顧謂同逰曰王好丨丨可作一聲送之坐客昏作丨丨/世説孫子荆楚有才少所推服唯雅敬王武子濟武子)¶
(喪時名士無不至者子荆後來臨尸慟哭賓客莫不垂/涕哭畢白靈床曰卿嘗好我詐丨丨今我為卿作體似)¶
(聲真賓客皆笑孫舉頭/曰使君輩存今此人死)青蠅為弔(呉虞翻放棄南方云/自恨䟽節骨體不媚)¶
<pb:KR3k0030_WYG_065-5a>¶
(犯上獲罪當長没海隅生無可與語死以丨/丨丨丨客使天下無一人知己者足以不恨)雙鶴來弔¶
(晉陶侃為江夏太守母憂去職有二客/來弔不哭而退化為雙鶴冲天而去)百官㑹弔(孔光/薨公)¶
(卿丨丨丨丨本傳百官臨弔畢集/孔光之門常衮華州刺史墓誌)萬里赴弔(徐穉有死/喪丨丨負)¶
(笈丨丨/後漢書)赴者三萬(陳寔字仲弓卒子家大將軍何進遣/使弔祭海内丨丨丨丨餘人制衰麻)¶
(者以百數共利石立/碑謚為文範先生)誄者四十(郗超死之日貴賤操筆/為丨丨丨丨餘人晉中)¶
(興/書)痛没賢子(王愆期謂陶侃曰賢子越騎酷没/天下為公痛心况慈父情&KR0088;世說)獨弔將¶
士(秦叔寳始為隋將來䕶兒遣使襚弔之吏怪曰士卒/死喪將軍未有所問今獨弔叔寳何也䕶兒曰是子)¶
(才而武忠節完整/豈久處卑賤&KR0088;)感慟致哀(衛洗馬玠亡葬南昌城許/徴墓東玠之薨謝幼輿發)¶
<pb:KR3k0030_WYG_065-5b>¶
(哀於武吕丨丨不自勝人問子何恤而/丨丨如是答曰棟梁折矣何得不哀)情至過哀(唐元/徳秀)¶
(死族弟結哭之慟或曰子哭過哀結曰若知哀之過而/不知丨之丨大夫弱無固性專老無在死無餘生六十)¶
(年未嘗識女及未嘗有十畝之地十尺之宅十嵗之僮/未嘗完布帛而衣具五味而食吾哀之以戒荒&KR0075;貪佞)¶
(綺紈梁/肉之徒)念妾嗚咽(宋劉徳願為孝武狎侮殷貴妃薨上/與羣臣至墓謂徳願曰卿哭貴妃若)¶
(悲當厚賞徳願應聲號慟上悅以為豫州刺史又令醫/術羊志哭殷志亦嗚咽人問卿那得此副悉淚志曰我)¶
(爾日自哭/亡妾耳)含辛為淚(符后死慕容熙制百僚於宫内哭/使有司按驗無涙者罪之羣臣莫)¶
(不丨丨以/丨丨通鑑)匍匐往弔(陳烈福州人以鄉行稱尤為蔡君/謨所知然烈行怪多偽蔡君謨母)¶
(死烈往弔自其家丨丨而進人問之曰此詩所謂凡/民有喪丨丨救之者也其所為類如此石林燕語)朝¶
<pb:KR3k0030_WYG_065-6a>¶
服不弔(丁晉公謂言嘗見常武太原王公言先太師傾/背時朝賢來相弔朱紫盈門惟徐左省鉉獨擕)¶
(一麻袍角帶於客位内更易後方入相弔以此知士大/夫具朝服臨哀弔問深不可也先太師即兵部侍郎祐)¶
(也談/錄)¶
君臨弔史鰌屍諫(衛靈公時蘧伯玉賢而不用彌子瑕/不肖而任事大夫史鰌患之數以諫)¶
(不聽史鰌病且死謂其子曰我生不能正君者死不當/成禮置屍北堂足矣丨丨死靈公住弔問其故具以父)¶
(言對靈公蹶然易容曰夫子死以丨丨可謂忠不衰矣/於是召蘧伯玉而進之以為卿退彌子瑕徙喪正堂成)¶
(禮談/錄)尼父哀誄(魯哀公誄孔丘曰天不遺耆老/莫相子位焉嗚呼哀哉尼父)車駕臨¶
喪(祭遵卒帝愍悼之尤甚喪至河南縣詔遣百官先㑹/葬車駕素服臨之望哭哀慟每嘆曰安得憂國奉公)¶
<pb:KR3k0030_WYG_065-6b>¶
(之臣如祭征虜者乎○髙士廉卒帝欲臨弔房𤣥齡以/帝餌金石諫不宜近喪帝曰朕有舊故姻戚之重君臣)¶
(之分卿置勿言即從數百騎出長孫無忌伏馬前陳/士亷遺言乞勿臨喪帝猶不許無忌至流涕乃還)涕¶
淚成冰(羊祐卒武帝素服哭之甚哀是日天寒帝丨丨/霑鬚鬢皆丨丨馬南州人征市日聞祜喪皆號)¶
(慟罷市巷哭者聲相接吴守邉/士亦為之哭仁徳所感如此)¶
君遣弔以詩遣弔(白居易卒宣/宗以詩弔之)遣使會弔(楊綰薨帝驚/悼詔贈司徒)¶
(丨丨者册授欲及其未/歛也遣百官㑹苐弔)中使設祭(張曲江既薨元宗追/歎曰自公歿後不聞)¶
(&KR0008;言發中使/至韶州弔)中人臨弔(李嗣業卒葬日使丨丨丨丨丨/李吉甫卒目大殮至卒哭皆)¶
(丨丨/丨)郎中臨弔(李惟簡訃至上悼愴罷朝/遣丨丨丨丨韓文李志)京官赴弔(尉/遲)¶
<pb:KR3k0030_WYG_065-7a>¶
(恭卒髙宗詔丨丨五品以/上及朝集使丨第臨弔)¶
　　祭奠　附　君遣祭¶
事類朝奠(丨丨日出夕/奠逮日禮記)朔奠(有薦新如/丨丨同上)寄酹(濁醪一樽/丨丨千里)¶
(汪龍/溪)冩哀(芻靈就列遣奠停軌樽酒丨/丨權載之奠以叙哀韓文)薦醪(泉壊殊途/幽明求隔)¶
(感平生其若斯聊申絮酒儻聦/明之不昧式丨簞丨輅賓王)奠斚(遣使丨丨百酸攪/腸音容若生曷日)¶
(而忘李/翺祭文)蘋蘩蕰藻(茍有明信澗溪沼沚之毛丨丨丨丨/之菜可羞于王公可薦于鬼神左傳)¶
蕙蘭桂椒(丨肴蒸兮丨藉奠/丨酒兮丨漿九歌)明齊溲酒(加薦普淖丨丨/丨丨儀禮士虞)¶
(禮/法)樽酒簋貳(丨丨丨丨涕零/如雨權載之)炙雞往祭(徐穉為太尉黄/瓊所辟不就及)¶
<pb:KR3k0030_WYG_065-7b>¶
(瓊卒歸葬者負糧徒歩到江夏哭之設雞酒薄祭哭畢/而去不告姓名又云諸公所辟雖不就有死喪負笈赴)¶
(事嘗於家預炙雞一隻以一兩棉絮漬酒暴乾以裏雞/徑到所葬家隧外以水漬綿使有酒氣斗米飲白茅為)¶
(藉以雞置前酹酒/畢則去不見喪主)刲股致祭(崔從太和六年卒下有刲/肉以祭者○鳥𦙍既殁士)¶
(二千人丨/丨丨丨)斗酒隻雞(曹操感太尉橋𤣥知己及後經過/𤣥墓自為祭文曰承從容誓約之)¶
(言殂殁之後路有經由不以丨丨丨丨相沃酹車過三/歩腹痛勿怨雖臨時戲笑之言非至親之篤好胡肯為)¶
(此/哉)白粥生芻(呂才母喪以哀毁卒通義郎餘令以丨丨/元酒丨丨祭路世人哀之○生芻事詳見)¶
(前弔/□類)設位沃饋(李勉嘗引李廵張參在幕府後二/人卒至宴餘乃丨虚丨丨丨之)過墓¶
祭奠(白傳葬龍門山河南尹盧貞刻醉吟先生傳立于/墓側今洛陽士庶及四方逰人過其墓者必奠以)¶
<pb:KR3k0030_WYG_065-8a>¶
(巵酒冢前方丈之土常/成泥濘賈黄中談錄)祭柳子厚(嗟嗟子厚而至然耶/自古莫不然吾又何)¶
(嗟人之生世如夢一覺其間利害竟亦何校當其夢時/有樂有悲及其既覺豈足追惟凡物之生不願為材犧)¶
(樽青黄乃木之災子之中葉天脫弔覊玉佩瓊琚大放/厥辭富貴無能磨㓕誰紀子之自著表表愈偉不善為)¶
(斵血指汙顔巧匠旁觀縮手袖間子之文章而不用世/乃令吾徒掌帝之制子之視人自以無前一斥不復羣)¶
(飛刺天嗟嗟子厚今也則亡臨絶之音一何琅琅徧告/諸友而寄厥子不鄙謂余亦託以死凡今之交觀世厚)¶
(薄余豈可保能承子託非我知子子實命我猶為鬼神/寜敢遺墮念子永歸無復來期設祭棺前矢心以辭嗚)¶
(呼哀哉/韓文公)祭歐文忠(嗚呼哀哉公之於世六十有六年民/有父母國有蓍龜斯文有傳學者有)¶
(師君子有所恃而不恐小人有所畏而不為譬如大川/喬嶽雖不可見其運動而功利之及於物者盖不可以)¶
<pb:KR3k0030_WYG_065-8b>¶
(數計而周知今公之没也赤子無所仰庇而朝廷無所/稽疑斯文化於異端學者至於用夷君子無與為善而)¶
(小人沛然自以為得時譬如深山大澤龍亡而虎逝則/變怪百出舞鰌鱔而號狐狸昔公之未用也天下以為)¶
(病而其既用也則又以為遲及其釋位而去也莫不冀/其復用至於請老而歸也英不悵然失望而猶庶幾於)¶
(萬一者幸公之未衰孰謂公無復有意於斯人也奄一/去而莫予追惟厭世之溷濁潔身而逝乎將民之無祿)¶
(而天莫肯違昔我先君懐寳避世非公則莫能致而不/肖無狀寅緣出入受教門下者十有六年於斯聞公之)¶
(喪義當匍匐而往弔而懷祿不去愧古人以忸怩緘辭/千里以寓一哀而已蓋上以為天下慟而下以哭吾私)¶
(蘇子瞻夫事有人力之可致猶不可期况乎天理之冥/漠又安可得而推惟公生有聞於當時死有傳於後世)¶
(茍能如此足矣而亦又何悲如公噐質之深厚智識之俊/髙逺而輔以學術之精㣲故形於文章見於議論豪健)¶
<pb:KR3k0030_WYG_065-9a>¶
(偉怪巧瑰琦其積於中者浩如江河之停蓄具發於外/者爛如日星之光輝其清音幽韻凄如飄風急雨之驟)¶
(至其雄辭宏辨快如輕車駿馬之奔馳世之學者無問/乎識與不識而讀其文則其人可知嗚呼自公仕官四)¶
(十年上下往返感世路之﨑嶇雖迍邅困躓竄斥流離/而終不可掩者以其公議之是非既壓復起遂顯於世)¶
(果敢之氣剛正之節至晚而不衰方仁宗皇帝臨朝之/末年顧念後事謂如公者可以寄社稷之安危及夫發)¶
(謀决䇿從容指顧立定大計謂千載而一時功名成就/不居而去其出處進退又庶乎英魄靈氣不隨異物腐)¶
(散而長在乎箕山之側與頴水之湄然天下之無賢不/肖且猶為涕泣而欷歔而况朝士大夫乎昔遊從又予)¶
(心之所嚮慕而瞻依嗚呼盛衰興廢之理自古如此而/臨風想望不能忘情者念公之不可復見而其誰與歸)¶
(王介/甫)祭尹師魯(嗟夫師魯辨足以窮萬物而不能當一/獄吏志可以挾四海而無所措其一身)¶
<pb:KR3k0030_WYG_065-9b>¶
(窮山之崖野水之濱猿猱之窟麋鹿之羣猶不容其間/兮遂即萬鬼而為鄰嗟乎師魯世之惡子之多未必若)¶
(愛子者之衆何其窮而至此兮得非命在乎天而不在/乎人方其奔顛斥逐困阨艱屯舉世皆寃而語言未嘗)¶
(以自及以窮至死而妻子不見其悲忻用捨進退屈伸/語黙夫何能然乃學之力至其握手為訣隱几待終紅)¶
(顔色不變笑言從容死生之間既已通於性命憂患之/至宜其不累於心胷自子云逝善人宜哀子能自逹予)¶
(又何悲惟其師友之益平生之舊情之難忘言不可究/嗟夫師魯自古有死皆歸無物惟聖與賢雖埋不没尤)¶
(於文章焯若星日子之所為後世師法雖嗣子尚㓜未/足以付予而世人藏之庶可無於墜失子於衆人最愛)¶
(子文寓辭千里侑此一鐏冀/以慰子聞乎不聞歐陽永叙)¶
祭蘇子美(哀哀子美命止斯耶小人之幸君子之嗟子/美之心胷蟠龍蛇風雲變化雨雹交加忽然)¶
<pb:KR3k0030_WYG_065-10a>¶
(揮斧霹靂轟車人有遭之心驚膽落震仆如麻湏臾霽/止而回顧百里山川草木開發萌芽子於文章雄豪放)¶
(肆有如此者吁可怪耶嗟乎世人知此而已貪恱其外/不窺其内欲知子心窮達之際金石雖堅尚可破碎子)¶
(於窮逹始終仁義唯乆不知乃窮至此藴而不見遂以/没地獨留文章照耀後世嗟世之愚掩抑毁傷譬如磨)¶
(鑑不㓕愈光一世之短萬世之長其間得失/不待較量哀哀子美來舉予觴歐陽永叙)祭司馬公¶
(嗚呼百世一人千載一時惟時與人鮮偶竒竒公事仁/宗百未一施獨發大議唯天我知厚陵之初先事而規)¶
(帝欲得民一尊無私母子之間莫如孝慈人所難言我/則易之神宗知公敬如&KR0433;龜專談仁義輔以書詩枉尺)¶
(直尋願公少卑公曰天子舜禹之姿我若言利非天誰/欺退居于洛四海是儀化及豚魚名聞乳兒上聖見公)¶
(口子得師付以衡石惟公所為公亦何為視民所宜有/莠則鋤有疾則醫問疾所生師老兵疲和戎上䇿决用)¶
<pb:KR3k0030_WYG_065-10b>¶
(無疑此計一定太平可基譬如農夫既闢既舊投種未/粒引穫而炊賓客滿門公以疾辭不見十日入哭其帷)¶
(天為雨泣路人垂洟畫像於家飲食必祠矧我衆僚左/右疇咨共載一舟喪其楫維終天之訣寧復來思歌此)¶
(奠章以侑一/巵蘇子瞻)祭范蜀公(仁宗在位四十二年畦而種之/有得皆賢既歴三世悉為名臣)¶
(今如晨星存者幾人孰知我公碩大先明導日而升燦/馬長庚死生契闊公獨夀考天實耆之以殿諸老二聖)¶
(嗣位仁義是施公昔所言畧行無遺維樂未和公寢不/寧樂成其薨公往則暝凡百君子願公無極胡不萬年)¶
(以重三國責難之忠愛莫助之嗟我後來誰復似之吾/先君子秉徳不耀公輿兄弟一日之少窮逹不齊歡則)¶
(無間先友善矣我已白髪聞公之喪方食哽噎堂/堂我公豈其而亡望公凜然猶舉我觴蘇子由)祭張¶
敬夫(嗚呼敬夫遽棄子而死也耶我昔求道未獲其友/蔽莫子開吝莫予剖盖自從公而覿於大業之規)¶
<pb:KR3k0030_WYG_065-11a>¶
(模察彼羣臣之紛紏於是相與切磋以究之而又相厲/以死守也丙戌之冬風雪南山解袂諸州今十五年公)¶
(試畿輔公翔禁省公牧予南我遯巖嶺顯晦殊途心莫/興同書疏悃惻鬼神可通公尹江陵我官盧嶽驛騎相)¶
(望音問愈數去臘之窮有來自西告我公疾手書在擕/我觀于時神理或僭是疾雖微已足深念亟遣問訊閱)¶
(月而歸叩函發書歎吒歔欷時友曽子實同我憂揮涕/請行誼不忍留曽行未幾公訃果至張侯適來相向反)¶
(袂嗚呼敬夫竟棄子而死也耶惟我家傳忠孝學造精/微外為軍民之所屬望内為學者之所依歸治民以寛)¶
(事君以敬正大光明表裏輝映自我觀之非惟十駕之/弗及盖未必終日言而可盡也矧聞公喪痛徹心膂緘)¶
(詞寄哀不遑他語顧聞公之臨絶手遺疏以納忠召賓/佐而與訣委符節而告終盖所謂得正而斃者又凜乎)¶
(其有史魚之風此猶足以為吾道而増氣抑又可以卜/悟於宸聦又聞公於此時屬其弟以語予用斯文以為)¶
<pb:KR3k0030_WYG_065-11b>¶
(寄意懇懇而無餘顧何徳以堪之然敢不竭其庸虚并/矢詞以為報尚精爽其鑒兹○又具位朱某竊聞故友)¶
(敬夫張兄右文殿修撰大葬有期謹遣清酌時羞奠于/柩前南望拜哭起而言曰嗚呼自孔孟之云逺聖學絶)¶
(而莫繼得周張與程子道乃抗而不墜然微言之輟響/今未及乎百嵗士各私其所聞已不勝其乖異嗟惟我)¶
(之與兄脗志同而心契或面講而未窮又書傳而不置/盖有我之所是而兄以為非亦有兄之所無而我之所)¶
(議又有私所共嚮而終悟其徧亦有早所同擠而晩得/其味盖繳紛往反者幾十餘年末乃同歸而一致由是)¶
(上而天道之㣲逺而聖言之秘近則進修之方大則行/藏之義以兄之明固已洞照而無遺若我之愚亦幸切)¶
(窺其一二然兄喬木之故家而我衡茅之賤士兄髙明/而宏博我狷狹而迂滯故我嘗謂兄宜以是而行之當)¶
(時兄亦謂我盍以是而傳之來裔盖雖隠顯之或殊實/則交需而共濟不惟相知之甚審抑亦自靖而無愧嗚)¶
<pb:KR3k0030_WYG_065-12a>¶
(呼孰謂乃使兄終在外以違其心予亦見縻於斯而所/願將不遂也政使得間以就其書是亦任左肱而失右)¶
(臂也傷哉吾道之窮予復何心於此世也惟修身補過/以畢餘年庶有以見兄於地下也聞兄之葬而不得臨)¶
(獨南望長號以寄此酹也惟兄憐而鑒之/尚有以輔子之志也嗚呼哀哉朱元晦)祭呂伯恭(嗚/呼)¶
(哀哉天降割於有徳何其酷耶往嵗已奪吾敬夫今者/伯恭胡為又至於不淑耶道學將誰使之振君徳將誰)¶
(使之復後生將誰使之誨斯民將誰使之福說經將誰/使之繼事記將誰使之續耶若我之愚則病將誰為之)¶
(箴過將誰為之督耶然則伯恭之亡曷為而不使我失/聲而驚呼號天而慟哭耶嗚呼伯恭有蓍龜之智而處)¶
(之若愚有河漢之辨而守之若訥胷有雲夢之富而不/以自多詞有黼黻之華而不易其出此固今人之所難)¶
(而未足以議兄之彷彿也若乃孝友絶人而勉勵如弗/及恬澹寡慾而持守不少懈盡言以納忠而羞為訐秉)¶
<pb:KR3k0030_WYG_065-12b>¶
(義以飭躬而恥為介是則古之君子尚或難之而吾伯/恭猶欿然而未肯以自大也盖其徳宇寛洪識量閑廓)¶
(既海納而淵澄豈澄清而撓濁矧涵濡於先訓紹文獻/於厥家又隆師而親友極討論之幽遐所以禀之既厚)¶
(而養之深取之既&KR0054;而成之粹宜所立之甚髙亦無求/而不備故其講道於家則時雨之化進位於朝則鴻羽)¶
(之儀造辟陳謨則宣公獨御之對承詔奏篇則右尹祈/招之詩上方虚心而聴納衆亦注目其數施何遭時之)¶
(不遂遽縈疾而言歸慨一卧以三年尚左圖而右書間/逍遥以曵杖恍沂上之風雩衆咸喜其有瘳冀卒攄其)¶
(素藴不則傳道以著書抑亦後來之程凖何此望之難/必奄一夕而長終増有邦之殄瘁極吾黨之哀恫嗚呼)¶
(哀哉我實無似兄辱與遊講摩深切情義綢繆粤前日/之枉書尚粲然其手筆始言沉痼之難除猶幸死期之)¶
(末即中語簡編之次第卒誇草樹之深幽謂昔騰牋而/有約盍今命駕以來逰欣此㫖之可懐懔計車而偕至)¶
<pb:KR3k0030_WYG_065-13a>¶
(考日月之幾何不旦暮之三四嗚呼伯恭而遽死耶吾/道之哀乃至此耶既為位以泄哀復緘辭以寓奠冀嗣)¶
(嵗之有間尚前言之可/踐嗚呼哀哉朱元晦)祭劉恭父(嗚呼哀哉天胡付公/以瓌竒後偉之材而)¶
(不并假以者耋期耄之夀胡位公以樞機藩屏之重而/不遂畀以彌綸贊輔之權使公名若極富貴而無欲實)¶
(則抱憂嘆以終天此中外志義之士所以聞公之薨皆/失聲而相弔或雖未識公面而亦不自知其涕泗之流)¶
(漣者也嗚呼哀哉惟公生有異質早擢巍科退而自葆/弗競弗譁屈首受書典學于家内充其美外振厥華暨)¶
(登王朝遂掌綸綍獻納綢繆訏謨宻勿忤權觸要無所/回屈帝眷弗渝試以郡紱受鉞于南勦頑踣凶婉孌赤)¶
(子撫摩哀恫禮賢勸學導和致豐報政三年鄒魯其風/帝曰來歸振我兵柄曾不幾時咨以大政公奮其庸帝)¶
(虚以聴張磔宏綱塞絶僭令道直身危突不暇黔出臨/兩鎮咸燀思漸適嬉于堂遽哭于苦恩詔起之有竦其)¶
<pb:KR3k0030_WYG_065-13b>¶
(詹公卧弗承帝悉其孝曰究汝哀來覲來教公言益切/公守不撓再撫于潭亦顯其効乃遷建業民病以饑公)¶
(不寢食起坐嗟咨方畧既張惠術四施曾是流莩化為/充肥帝嘉乃勲加勞進律倚毗萬深遽告以疾忠無隠)¶
(情諫有遺筆帝驚罷朝悼此良弼嗚呼哀哉我以孤童/來託公家公不我鄙勸導有加公姿鸞鵠我性麏䴥豈)¶
(无異同卒莫疵瑕自公進為議論慷慨實始期公髙明/光大公之知我亦晚而最迨其永歸手札告戒褒徳撫)¶
(孤古昔所艱并以諉我我其敢安把書長號涕隕䦨干/還坐以思慨其永歎念昔帝師為國死義亞傳承之夷)¶
(險一致屏山雖隱亦豈忘世公襲其傳克廣無替衆咸/謂公當訖外庸入贊皇極下釐庶工登賢屏姦復境攘)¶
(戎内繼祖考畢其餘忠天胡難諶而止於此羣邪交慶/衆正心死矧予之懷竊究終始願言思公曷其有已嗚)¶
(呼哀哉昔誦離騷舉公觴兮今拜以哭酹公堂兮私情/公義兩怛傷兮神靈不昧尚克鑒予之衷腸兮嗚呼哀)¶
<pb:KR3k0030_WYG_065-14a>¶
(哉朱/元晦)祭鄭自明(故友台州史君大著鄭兄自明之靈曰/比年以來上氣哀弱觀時俯仰徇勢前)¶
(却其心有一身而無天下其口有唯唯而無諤諤偉哉/自明之為人信所謂喧啾百鳥之羣忽見秋天之一鶚)¶
(者也盖自其布衣而已有憂天下之心其揖譲人主之/前則直欲排佞倖之朋從而折其角其言明白切至磊)¶
(磊落落憤激峻厲嶢嶢嶽嶽明主所為虚心而嘉嘆羣/公所為變容而駭愕善類所為喜幸而心開邪黨所為)¶
(戚嗟而氣索偉哉自明之為人凛乎其有古爭臣之風/求之近世則措之鄒陳之間而無怍者也夫何天命之)¶
(不延竒禍一朝而遽作使前之悲者喜而喜者悲紛慶/吊之交錯嗚呼哀哉君昔過我寒泉之濱一語定交情)¶
(義日親逮上饒之草次語霄分而更僕謂當擇善以潛/心毋以一長而自足粤今兹之秋孟又札書以申之眷)¶
(子心之悃欵實千載以為期書適往而訃來噭馬號其/馬及哦殄瘁之悲詩坌百憂之來集惟平生之忠赤諒)¶
<pb:KR3k0030_WYG_065-14b>¶
(雖死而不忘跪陳情於一酹詞/與淚以俱揚嗚呼哀哉朱元晦)¶
君遣祭食𤓰遣奠(萊國公杜如晦薨太宗詔虞世南為/制碑文後因食𤓰美愴然悼之遂輟)¶
(食丨丨于/靈座唐火)勑饌往祭(髙士亷卒方寒食敕/尚宫以食四轝往祭)命使弔祠(辛/雲)¶
(京卒及葬丨丨丨丨時將相祭奠/者至七十餘幄喪車移咎乃得去)遣使設祭(明皇幸蜀/一日登髙)¶
(山望秦川謂髙力士曰吾聴/張九齡言不至此遣使祭之)¶
　　賻贈　附　(君遣賻/助喪)¶
事類賻賵(知生則丨知死則丨賻之為言助也賵之為/言覆也輿馬曰賵貨財曰丨玩好曰贈决其)¶
(意也衣被曰襚養死/具也春秋說題辭)贈襚(贈助也賵赴也所以助生送/死追逺思終副至意也丨之)¶
<pb:KR3k0030_WYG_065-15a>¶
(為言稱也丨之為言遺也白虎通乘馬曰/賵衣衾曰襚具玉曰唅錢財曰賻穀梁傳)佐生(賻贈所/以丨丨)¶
(贈襚所以送/死荀大畧)贈死(丨丨不及尸非禮也注/尸未葬之通稱隱元年)不問費(弔喪/弗能)¶
(賻丨丨其所/丨記曲禮)無親受(賻者既致命坐委之擯者舉之主/人丨丨丨也注喪者非尸柩之事)¶
(不親/也)贈𤣥纁(魯人之贈也三𤣥三纁儀禮賓有丨者既/祖奠賓立於大門外西廂東面從者以篚)¶
(奉𤣥纁立於西南相者受命出西面曰敢請事賓曰某/敢賵相者入告出曰某孤須矣執篚者奠取幣以受賓)¶
(唐/志)奉束帛(使者立於大門外之西東面從者以篚丨𤣥/纁丨丨立於使者之西南俱東面凡賻通貨)¶
(賵相者入告主人立哭相者進主人前東面受命出詣/使者前西面口敢請事使之從者以篚進詣使者前西)¶
(向以授使者&KR0370;復位使者曰某封某官某子使某賻相/者入告出曰孤某須矣相者引使者入立於内門外之)¶
<pb:KR3k0030_WYG_065-15b>¶
(西東面主人止哭使者少進東面曰某封若某官使某/賻主人哭再拜使者少進坐委之興復位掌事者進坐)¶
(舉之興以東使者/出主人拜送通典)班賻布(子栁之母死子碩請其子栁/曰何以哉子碩曰請粥庶弟)¶
(之母子栁曰如之何其粥人之母以葬其母也不可既/葬子碩欲以賻布之餘具祭器子栁曰不可吾聞之也)¶
(君子不家於喪請班諸兄弟之貧者注/家於喪謂因死者以為利班分賜之也)攝束帛(伯髙之/喪孔子)¶
(之使者未至冉子丨丨丨乘馬而將/之孔子曰異哉徒使我不誠於伯髙)說驂以贈(孔子之/衛遇舊)¶
(館人之喪入而哭之哀出使子貢丨丨丨丨之子貢曰/於門人之喪未有所說驂說驂於舊館旡乃已重乎夫)¶
(子曰予鄉者入而哭之遇於一哀而/出涕予惡夫涕之無從也小子行之)懷縑以贈(後漢王/丹字仲)¶
(回好周給有喪者則賻給親自營䕶遭喪者輒待丹為/辦河南守陳遵闗西之大俠也其友人喪親遵為䕶喪)¶
<pb:KR3k0030_WYG_065-16a>¶
(事賻助甚豐丹乃懷縑一匹陳於主人前曰/如丹此縑出自機杼遵聞而有慙色本傳)遜還賻送¶
(漢原渉祖父為南陽太守死官賦歛/送葬皆千萬以上渉譲還之本傳)辭却贈賻(王温為/凉州刺)¶
(史卒故吏賻贈數百萬其子/戍辭而不受由是顯名本傳)不取賵遺(陸贄以喪解官/客東都諸方賵)¶
(遺一不取惟韋阜以布衣交/先以聞故所致輒稱詔受之)悉辭贈賻(管寧字幼安喪/父中表愍其孤)¶
(貧咸共贈賻悉辭不受稱財以送終本傳竇建/徳父卒里中送葬千餘人所贈弔皆譲不受)¶
君遣賻祭服以襚(衛有太史曰栁莊寢疾公曰若疾革/雖當祭必告公再拜稽首請於尸曰)¶
(有臣栁莊也者非寡人之臣社稷之臣也聞之死請往/不釋服而往遂以襚之鄭注不脫君丨丨丨丨臣親賢)¶
(也記/檀弓)珠玉以贈(季平子卒將以君之璠璵歛贈以珠玉/孔子聞之曰送死以寳玉是猶暴屍於)¶
<pb:KR3k0030_WYG_065-16b>¶
(中原示人以姦/利之端家語)給以絹布(房元齡薨丨丨丨/二千叚粟三千斛)賜之粟帛¶
(孔巢父卒賜其/家粟帛存恤之)賵禮為縟(裴度薨丨/丨丨丨)厚禮贈恤(李勣卒/帝曰勣)¶
(奉上忠事親孝歴三朝未嘗有過性亷謹不/立産業今亡當旡贏貲有司其厚贈恤之)給俸為賵¶
(鄭餘慶卒帝以其貧特/丨一月丨料丨丨襚)賻布尤厚(崔敦禮卒髙宗為舉/哀東雲龍門丨丨秘)¶
(器丨/丨)賻絹千疋(田神功死丨賵丨丨丨布五百端百/官弔喪賜屏風茵褥飯千柔門追福)賜¶
錢百萬(歐陽地餘貴幸至少府戒子曰我死官屬送/汝財勿受也子如父命天子嘉之丨丨丨丨)¶
助喪助之沐椁(孔子之故人原壞母死夫子丨丨丨丨/原壞登木曰久矣子之不託於音也歌)¶
(曰貍首之班然執女手之拳然夫子/為弗聞也者而&KR0136;之注沐治也禮記)為之治喪(何蕃和/州人居)¶
<pb:KR3k0030_WYG_065-17a>¶
(太學二十年有死喪旡歸者皆身/丨丨丨丨○見賻贈類王丹事)以俸辦葬(何易于為/邑昌令民)¶
(有死喪不能具葬者/以俸敕吏為辦之)解牛給喪(竇建徳鄉人䘮親貧無/以葬建徳方耕聞之太)¶
(息遽丨丨與丨丨/事鄉黨異之本傳)家資傾送(唐郭震字元振年十六與/薛稷趙彦昭同為太學生)¶
(家嘗送資錢四十萬㑹有縗服者叩門自言五世未葬/願假以治喪元振舉與之無少吝亦不質名氏稷等嘆)¶
(駭○河東栁先生仲塗少時縱飲酒肆坐側有書生接/語乃以貧未能葬其父母將謁魏守王公祐求資以辦)¶
(事先生問費幾何曰得錢二十萬可矣先生曰子姑就/舍吾且為子謀之整其資得白金百萬錢數萬以遺之)¶
(議者以郭代公之義/不能逺&KR0136;澠水燕談)麥舟為贈(本朝范文正公仲淹在/睢陽遣堯夫到姑蘇般)¶
(麥五百斛堯夫時尚少既還舟次丹陽見石曼卿問寄/此何乆答曰兩月矣三喪在淺土欲葬之而北歸無可)¶
<pb:KR3k0030_WYG_065-17b>¶
(與謀者堯夫以所載麥舟付之到家侍立良久文正曰/東呉見故舊乎曰曼卿為三喪未舉方滯丹陽時無郭)¶
(元振旡可告者文正曰何不以麥舟/與之堯夫曰已付之矣冷齋夜話)¶
詩集以贐分遺(同年友李君諱惇字憲仲賢而有文不/幸早世軾不及與之逰也而識其子薦)¶
(有年矣薦自陽翟見余於南京泣曰吾祖母邉母馬前/母張與君之喪皆未葬貧不敢以饑寒為戚頋四喪未)¶
(舉死不&KR0661;目矣適故人梁先吉老聞余將歸耕陽羡以/絹十匹絲百兩為贐辭之不可乃以遺薦曰此亦仁人)¶
(之餽也既又作詩以告知君與薦者庶幾皆有以助之/薦年二十五其文曄然氣莭不凡此豈終窮也哉○大)¶
(夢行當覺吾年特未滿遑哀已逝人長眠寄孤館念我/同年生意長日月短塩車困騏驥烈火廢圭瓚後生有)¶
(竒骨出語已精悍蕭然野鶴姿誰復識中散有生寓大/塊死者誰不窽嗟君獨乆客不識黄土暖推衣助孝子)¶
<pb:KR3k0030_WYG_065-18a>¶
(一溉滋湯旱誰能脫左/驂大事不可緩蘇子瞻)作詩少助(章黙居士字季明生/公侯家才性髙爽棄)¶
(家求道不蓄妻子與世旡累而父母與兄之喪貧不能/舉以是春眷世間不能旡求於人余深哀其志既有以)¶
(少助之又取其言為詩以贈其行庶幾有哀之者○章/子親未葬餘生抱羸疾朝吟噎鄉里夜淚腐茵席前年)¶
(黒花生今嵗白髪出身隨日月逝恨與天地畢願求不/毛田親築長夜室難從王孫祼未忍夏后堲五陵多豪)¶
(士百萬付一擲心知義財難甘就貧友乞不辭毛髪施/行自丘山積此志茍朝遂夕死真不滅誓求無生理不)¶
(踐有為迹棄身屍陀/林烏鳶任狼籍前人)¶
　¶
　¶
<pb:KR3k0030_WYG_065-18b>¶
　¶
　¶
　¶
　¶
　¶
　¶
　¶
　古今合璧事類備要前集卷六十五¶
