# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:03.527108
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 前集卷四十七
<pb:KR3k0030_WYG_047-1a>¶
欽定四庫全書¶
　古今合壁事類備要前集卷四十七¶
　　　　　　　　　　　　　　宋　謝維新　撰¶
　釋教門¶
　　浮屠名義¶
事類三縁(第一為了自己輪廻生死二為紹隆三寳/三為六道四生皆令觧脱古禪師語録)八風(寳積/經及)¶
(太毗婆娑論以利衰毁譽稱譏苦樂為丨丨又得可意事名利/失可意事名衰不見前排撥名毁不見前讃美為譽現前讃美)¶
(為稱見前排撥名譏逼迫聲/心名苦悦適心意為樂要覽)四諦(苦集滅道是也苦謂一切生/老病死之類集謂一切聚集)¶
<pb:KR3k0030_WYG_047-1b>¶
(骨肉財帛之類滅謂壊滅道謂脩行類比名丨丨謂其理/審諦非徒説也經云見苦斷集因滅修道龍舒心經注)五濁¶
(刼濁見濁煩惱濁衆/生濁命濁彌陀經)五盖(貪欲瞋恚睡眠調/戲疑侮文選注)十身(自身衆生身/國土身業報)¶
(身聲聞圓覺菩薩智法/虚空等身古禪師語録)三昧(道家云貞一儒者云致一釋氏云/丨丨其義通也言一即有二遂至)¶
(於三言三即昩在其間/反覆存之而已佛言)三有(欲有色有无色有有者何謂一切/有漏法是佛言若業能令後生相)¶
(續是有又云生滅故名有/墮苦集諦中是有婆沙論)三藏(謂經律論三/者㧾名六帖)七衆(謂比丘比丘/尼式又摩那)¶
(沙彌室羅未尼此出家五衆優婆/塞優婆夷此在家二衆此丨丨也)三衣(一僧伽梨即大衣也二/欎多羅僧即七條也三)¶
(安陀㑹即五條也此是丨丨若/呼七條褊衫裙為三丨誤也)四大(我今此身丨丨和合所謂/毛髪爪齒皮肉筋骨腦膸)¶
(垢色皆歸於地唾涕膿血津沫津液痰淚精氣大小便利皆歸/於水煖氣歸火動轉歸風丨丨各離今者妄身當在何處圎覺)¶
<pb:KR3k0030_WYG_047-2a>¶
(經/)六通(華嚴經一天眼二天耳三他心四/宿命五神足六漏盡晁迥道院集)五禪(禪有五有凡夫/禪有外道禪有)¶
(小乗禪有大乗禪/有最上乗禪同上)四恩(恩有四種一父母二師教三/國主四施主大乗本生經)五戒(凡出/家師)¶
(已評之經旬月令其觧息師乃為受丨丨名鄔波索迦此是創/入佛法之基丨丨謂一不殺二不偷盗三不邪滛四不妄語五)¶
(不飲酒大衆所攝也師次為辨漫條方請阿梨為剃頭授十戒/此名室羅未尼又云有善男子欲求出家未得衣鉢欲依寺中)¶
(住者名畔頭陀波羅/沙此方行者也)五藴(謂色受想行識也色謂色身有形或/黄或白是也受謂一切受苦受樂受)¶
(用是也想謂一切思念是也行謂所行/之事識謂曉觧世間事丨丨即五隂)六塵(色聲香味觸法謂/之丨丨眼入色耳)¶
(入聲鼻入香舌入味身入觸意/入法謂之六入文選頭陀寺碑)色隂(如人以目觀晴空權一瞔/空逈无所有其人無故目)¶
(瞪發勞則虚空别見狂華非從空來非從目出若空來者還從/空入若有出入即非虚空自不容其華相起滅若從目出還從)¶
<pb:KR3k0030_WYG_047-2b>¶
(目入既従目出當合有見若有見者既云空華旋合見眼若/無見者出既翳空旋當翳眼是故當知丨丨虚妄楞嚴經)受¶
隂(如人以手於空相摩妄生澁滑冷熱諸相是諸幻出不從空/來不從掌出若從空來既能觸掌何不觸身若從掌出應非)¶
(待合要名為觸稱/當知丨丨虚妄)想隂(如人談酸梅口中水出思蹋懸崖足心/酸澁如是假説不從梅生非從口入若)¶
(梅生者梅合自談何待人説若從口入自合知聞何湏待耳若/獨耳聞此水何不耳中而出想蹋懸崖與説想類是故知丨丨)¶
(虚妄/同上)行隂(譬如暴流波浪相續前際後際不相踰越如是流性/不因空生不因水有若因空生則無盡虚空成无盡)¶
(流若因水有則此暴流性即非/水是故當知丨丨虚妄同上)識隂(如人取頻伽瓶塞其兩孔/滿中擎空千里逺行用餉)¶
(他國知是虚空非彼方來非彼方入若彼方來則彼瓶中取去/水地應是少虚空若此方入則開孔倒瓶應是空出是故當知)¶
(丨丨虚/妄同上)眼入(如人目睛瞪發勞相因明暗二種妄塵發見當知/是見非明暗來非於根出不於空生若從明來暗)¶
<pb:KR3k0030_WYG_047-3a>¶
(即隨滅應非見暗若從暗來明即隨滅應無覺明若無根生必/無明暗若於空出前瞩塵象歸當見根是故當知眼入虚妄同)¶
(上/)耳入(如人兩手争塞其耳頭中作聲動静兩種妄塵發聞是/聞非動静來非於根出不出空生若從静來動即隨滅)¶
(應非聞動若從動來静即隨滅應無覺静若從根生必無動/静若從空出有聞成性即非空出是故當知耳入虚妄同上)鼻¶
入(如人急搐其鼻耳中聞其冷氣觸目觸分别通塞通塞二種/妄塵發聞畢竟無體是聞非通塞來非於根出不於根出不)¶
(於空生若從通來塞聞即滅如因塞有通則無聞若從根生必/無通塞若從空出自當囬齅汝鼻是故當知丨丨虚妄同上)¶
舌入(如人以舌䑛物熟䑛令勞其人苦病則有苦味無病之人/㣲有甜味舌根不動之時淡性常在甜苦二塵畢竟無體)¶
(非因淡有非因根出不於空生若從苦來淡則知滅若從淡來/甜則知亡若從舌生必無甜淡若從虚空自味非汝口知是故)¶
(當知丨丨/虚妄同上)身入(若人以冷手觸於熱手若冷勢多於熱者從冷/若熱勢勝於冷者成熱離合二種妄塵發見離)¶
<pb:KR3k0030_WYG_047-3b>¶
(合二塵畢竟無體非離合來非違順有不於根出又非空生若/合時來離當已滅若從根出必無離合必於空出空自覺知何)¶
(關汝入是故當知/丨丨虚妄同上)意入(如人倦勞則眠睡熟則悟覧塵斯憶失/憶為妄是其顛倒生任異滅生滅二塵)¶
(畢竟無體非寤寐來非生滅有不於根出亦非空生若從寤來/寐即隨滅必生時有滅滅即同生若從滅有生生即無滅若從)¶
(根出寤寐二相隨身開合同於空化若從空生自/是空知何關汝入是故當知丨丨虚妄並同上)無為(袁宏漢/記佛者)¶
(漢言覺也其精為沙門沙門者漢言息也/息欲去欲而歸於丨丨後漢楚王暎傳)非想(釋迦於檀山中/學非丨丨覺道)¶
(成傳/燈録)止觀(定有出定入定意非若土無所不定慧者見㣲而已/不若止觀無所不見故定慧為菩薩丨丨為佛王介)¶
(甫金陵/語録)小捨(若廣修衆善有所希望聞法即空道乃不着是/謂丨丨如火燭在後不見坑穽黄蘖示要論)忘¶
心(一念離真皆為妄想一念計生死即落諸魔一念起諸見即/落外道凡人皆逐境生心若欲無境當丨其丨心忘則境空)¶
<pb:KR3k0030_WYG_047-4a>¶
(境空則妄滅若見善相諸物來迎亦無心隨去若見惡相種/種現前亦無畏心但自丨丨同於法界便得自在示要論)着¶
相(心即是佛佛即是心更無别佛亦無别心今人不悟此心向/外造惡枉受輪廻丨丨修善枉受勞苦不如認取即心若不)¶
(直下無心累刼修行終不成道供飬十方諸佛不如供養一無/心人無心者一切無心也亦無别心之體内外有如木石不動)¶
(不轉内外如空虚不動妄/念便証菩提黄蘖示要論)聲聞(因聲得教謂之丨丨但不了自/心於聲教上起解或因神通或)¶
(因瑞相語言運動聞有菩提湼槃三阿僧祇刼修成佛者皆屬/丨丨因丨丨道謂之丨丨傳燈録又諸佛聖教丨丨為上首從)¶
(師友所聞展轉修証小行小果故名丨丨祖師不立文字直指/人心本來是佛若也聞聲悟道故號丨丨注聲是言教也假饒)¶
(厯刼修行只成報化佛終不成/道報化佛非真佛亦非説法者)縁覺(因聲教而悟者名聲聞/因縁而悟者名丨丨)名¶
相(諸人被丨丨二字所惑聖凡名號三世諸佛八萬法門百千/三昧有佛有衆生摠謂之丨丨只為諸人起心動念妄有生)¶
<pb:KR3k0030_WYG_047-4b>¶
(滅妄有菩提湼槃便有出世間法不出世間法妄起許多異見/却同在鬼窟裏作活計諸人皆㑹自己便是佛悟即是佛迷即)¶
(是凡夫不假修/行古禪師語録)因果(果者謂丨丨之果非有非無非真非妄無/生無死無迷無悟不曽出世不入湼槃不)¶
(曽生諸惡道亦不曽為人亦不曽成佛亦不曽為諸/天常自無為湛然常寂又曰從息心而成佛傳燈録)空覺(觀為/覺為)¶
(動止為空為静丨丨未嘗相離有動無静有覺無空即成人見/是凡夫法有静無動有空無覺即成我見是三乗法王介甫金)¶
(陵語/録)如來(晁迥云本覺為如今覺/為來故曰丨丨道院集)正因(起信論云離言説法佛/説三乘十二分教了無)¶
(交渉所以佛祖不立文字以心傳心有僧辭上坐云某甲親附/上座三年丨丨中也未曽聞一字曰若是丨丨一字也無傳燈)¶
(録/)正位(呼為丨丨猶如至尊指斥乘輿者尚/有罪何况丨丨而欲擬議論辨同上)蒼天(王介甫云哀/莫哀於心死)¶
(禪家所謂丨丨/蒼天佛家語録)慈雲(謂如來丨心如彼大/丨䕃注世界雞跖集)招提(梵語云丨聞丨/奢唐言四方僧)¶
<pb:KR3k0030_WYG_047-5a>¶
(物訛柘為招去閗奢留提故/稱丨丨即今十方持住守也)浮圖(梵云丨丨/此云聚相)伽藍(梵語題云僧/丨丨摩或云)¶
(僧伽羅摩此云衆園園者生植之所佛弟子居之取生檀/道本聖果之義也或云毗阿羅此云逰止處釋氏要覽)檀那¶
(梵語陀那鉢底唐言世主稱檀那者即訛陀為檀去鉢底/故曰丨丨也又稱檀越者謂此人行檀施能越貧窮海故)僧伽¶
(梵語云丨丨唐言衆僧史略云凡四人以上名僧今一人亦稱/僧盖從衆之名也亦如萬二千五百人為軍一人亦稱軍也善)¶
(覺要/覽)沙門(梵云沙迦懣曩又丨丨那或云桑門唐/言勤息秦譯云勤行又云善覺要覽)沙彌(落髪後/稱丨丨)¶
(也華言為息慈謂安息在慈悲/之地又謂息惡行慈也同上)比丘(梵語云丨丨秦言乞士謂/上於諸佛乞法資益恵命)¶
(下於施主乞食資/益色身同覺要覽)上人(有過能自改名丨丨内有德知外/有勝行在人之上名丨丨同上)闍梨¶
(梵語云阿丨丨耶唐云軌範今稱丨丨盖梵音訛畧也/又云阿遮梨夜隋云正行能紏正弟子行故同上)頭陀(梵/語)¶
<pb:KR3k0030_WYG_047-5b>¶
(云杜多漢言抖擻謂三毒如塵坌真心此人能振撣除去故也上/今訛稱丨丨又抖擻貪欲嗔癡三界内外不敢不捨名杜多同)¶
净土(如來説從是西方過十萬億佛上有世界號極樂以無八/苦十惡道故也其國名丨丨以無三毒五濁業故也其佛)¶
(號阿彌陀以壽無量願無量功德相好光明無量故也文粹白/公文經言西方丨丨以七寳装嚴無地獄餓鬼禽畜以至蝡動)¶
(之類常清净自然無一切雜穢故名丨丨其人生蓮花中長生/不老衣食宅宇隨意化成其景序常春無復寒暑大受快樂無)¶
(一切苦惱故名/極樂世界佛書)梵刹(梵云利瑟故此名竽今略名刹即幡柱也/沙門得一法者便當建幡告四逺要覽)¶
叢林(梵語貧婆此云丨丨譬如大樹叢/叢故僧聚此得名丨丨祖庭事苑)柰苑(昔西域國有奈樹/生果果生有一女)¶
(子王収為妃女乃以苑地施佛/為伽藍故曰丨丨出雞跖集)寳坊(給孤長者布黄金地為伽/藍故寺宇號為丨丨同上)¶
金田(或云金地即舍衛國給孤長者側布黄金/買祗陀太子園建精舎諸佛居之處也)鹿苑(在羅柰國/佛成道初)¶
<pb:KR3k0030_WYG_047-6a>¶
(轉法輪/處也)鷄園(在摩竭陀國无憂園造小乗大衆出家/寺也佛滅後衆多名比比丘皆住丨丨)鴈塔(昔有/比丘)¶
(見羣鴈飛翔忽有一鴈投下自隕衆曰此/鴈垂戒宜旌彼德於是瘞鴈建塔西域記)鴈堂(比舍離於大林/為佛作堂形如)¶
(鴈子一切/具足要覽)鷲嶺(耆闍窟山中山形如鷲佛常/居此中故號丨丨法華經)犍椎(犍音䖍梵云/丨丨此云鐘)¶
(磬又曰凡有一个銅鐡名者皆名丨丨又云但是/金石板木砧鎚有聲可以集衆者皆名丨丨要覽)寒林(即西域/葉尸處)¶
(謂多死尸入者可畏毛寒/故云丨丨今名尸陀林)南無(佛言丨丨者此决定諸佛世尊/名號音聲又梵語丨丨此翻為)¶
(名即是歸趍之義或云那/摩曩謨梵音訛也悲花經)泥梨(立世論梵音丨丨耶此云无喜/樂又云丨丨迦此言無去處皆)¶
(云地獄也/釋氏要覽)伽陀(梵言丨丨此言/諷誦祖廷事苑)毗尼(梵語丨丨藏此/云律也要覽)般若(梵語/丨丨)¶
(此云云智/忠也同上)湼槃(梵語丨丨此云無為楞伽經云乃不生不死之/地一切修行之所依歸佛説施燈文云願一切)¶
<pb:KR3k0030_WYG_047-6b>¶
(修行皆得丨丨㣲妙光明至丨丨者乃有微妙/光明世人誤認以為死大非也出多心經注)阿毗曇(梵語云/丨丨丨)¶
(此云論摠言經/律論釋氏要覽)修多羅(梵語丨丨丨上/此言經也同)　吃栗多(梵云丨丨丨唐/言賤人同上)¶
底栗車(梵語丨丨丨此云畜生/謂其形傍故云世論)羯麽陁(梵云丨丨丨此/云知事要覽)窣堵波¶
(梵云丨丨丨/此云墳同上)優婆塞(梵語也又云鄔波索迦奉言善宿/男唐言近事男亦云清信士同上)優婆夷¶
(梵語云夷即女聲字也又云/鄔婆斯迦名義同前同上)摩訶薩(梵語丨丨丨者此云大有/情即能救度人也地時)¶
(論/)波演那(梵語云羅摩唐言院西域記云/丨丨丨此云周圍廊舍院也)須菩提(西域人凡稱/人道髙臘長)¶
(呼為丨丨丨如中國凡具道眼有可/尊之德者號曰長老也禪門䂓式)舍利弗(舎利子亦云丨丨/丨乃佛弟子名以)¶
(其母眼似丨丨丨鳥之眼故因其母而立名或云舍利鳥則此/間所謂鶖鳥其眼圎因以舍利稱其母此言舍利子若曰婦人)¶
<pb:KR3k0030_WYG_047-7a>¶
(舍利者之子也/龍舒心經注)優曇華(是人甚希有過於丨丨丨䟽云丨丨丨/鉢名瑞應三千年一現現則金輪王出)¶
(法華/經)殻漏子(洞山良价和尚將員寂謂衆曰離此丨丨丨向什/麽處與衆相見衆不對師儼然坐化出傳燈録)¶
般若航(清涼禪師云夫丨丨者苦海之/慈航昏衢之巨燭也杜詩注)妙喜國(佛言有國名丨/丨維摩詰於彼)¶
(國寂沒而/來此生也)阿蘭若(蘭若梵言丨丨丨唐言無净四分律云空浄/處菩薩名論云閑静處知度論云逺離處小)¶
(異大同釋/氏要覽)祇樹園(祇洹林樹名梵云祇陁洹此云戰勝即太子/名須達長者施園祗陁太子施樹為佛説法)¶
(之處故後人曰/祇園金剛經注)白骨觀(優婆尼沙陀語也白骨㣲塵歸/於空虚謂之丨丨丨楞嚴經)大願船¶
(菩薩乗丨丨丨住生死海就此世界呼引衆生上丨/丨丨如是送至西方如有往者無不得生净土文)白牛車(法/達)¶
(念法華經三千部禮祖不投地六祖曰心迷法華轉心悟轉法/華誦乆不明已與人作讐家無念念即正有念念成邪有無俱)¶
<pb:KR3k0030_WYG_047-7b>¶
(不計長御丨丨丨法達問經説三車大牛車與丨丨丨如何區/别祖曰汝自迷背不如坐却丨丨丨更於門外覔三車傳燈録)¶
鸚鵡車(設有人道得言語尖新語中㫖趣都摠不知必/無實行只謂之丨丨丨可也出古禪師語録)田相衣¶
(佛住王舎城經行見稻田畦畔語阿難云諸佛衣相如是從今/依此作衣相記云田畦貯水生長嘉苗法衣之田潤以四利之)¶
(水増其三善之苖以養/法身自惠命也要覽)尼師壇(坐具也梵語云丨丨丨又云尼/師但那此云隨坐衣唐言坐具)¶
(也安/覽)伊蒲饌(後漢楚王英詣闕以縑贖罪詔報曰王好黄老之/言尚浮屠之教其還贖以助伊蒲塞桑門之饌注)¶
(伊蒲塞優蒲/塞也本傅)盂蘭盆(梵云盂蘭此云救倒懸盆則此方噐/也華梵䨇舉自目連救母始也要覽)戒定¶
慧(法要有三曰丨丨丨戒生定定生慧慧八萬四千法門是三/者迭為用若次第言之則定為慧因戒為定根根植則苗茂)¶
(因為果樹樹培則果滿無因求滿猶夢果也無根求茂猶揠苗/也雖佛以一切種智攝三界必先用戒菩薩以六波羅蜜化四)¶
<pb:KR3k0030_WYG_047-8a>¶
(方不能舍律律之用不可思量文粹白居易文又唐宣宗問𢎞/辯禪師何名丨丨丨師曰防非止惡謂之戒六根渉境心不隨)¶
(縁謂之定心境俱空照/覧無碍謂之慧傳燈)律法禪(白居易問惟寛禅師既為禪師/法何以説法師曰無上菩提被)¶
(於身為丨説於口為丨行於心為丨應用者三其致/一也譬如江湖淮漢在處立名名雖不一水則無二)七聖財(人/生)¶
(世間禍福從口生當䕶於口甚於猛火猛火能燒一世惡口能/燒無數世猛火燒世間財惡口燒丨丨丨口舌皆鑿身之斧也)¶
(丨丨丨謂一信二精進三戒四慚愧五聞捨六/忍辱七定慧七者能資用成佛故名財報恩經)七支業(謂三身/四口業)¶
三法門(體中𤣥句中/𤣥𤣥中𤣥)三摩提(一切禪定攝心皆云丨丨丨秦言/正心行處謂是心從無始以來縈)¶
(曲百端得是正心行處心/則端直如蛇入竹筒内)十二處(色與見二處聼與身二處嗅/與香二處嘗與味二處身與)¶
(觸二處意與法二處丨丨丨/俱虛妄有相因縁非自然)十八界(眼所見處耳所聞處鼻所/嗅處舌所味處身所觸處)¶
<pb:KR3k0030_WYG_047-8b>¶
(意所思處謂之六根界色聲香味觸法所在謂之六塵界眼識/色處謂之眼識界耳聞聲處謂之耳識界并鼻識界舌識界身)¶
(識界意識界謂之六識界/摠謂之丨丨丨龍舒心經)十二類(因動有聲因聲有色因色有/香因香有觸因觸有味因味)¶
(有法六亂妄想成業性故十二區分由此輪轉是故十二變為/一旋復乘此輪轉故有卵生濕生胎生化生有色無色有想無)¶
(想若非有色若非無色若/非有想若非無想楞嚴經)十六觀門(唐宣宗問𢎞辯禅師今人/念佛如何對曰如來出世)¶
(為天人師隨根噐而説法為上根者聞最上乗頓悟至理中下/者未能頓曉是以佛為韋提希權開丨丨丨丨令念佛生於極)¶
(樂傳/燈録)十六觀禪(圭峯禅源序曰念佛求生净土/亦須修丨丨丨丨金陵語録)四歡喜法(一儉/素歡)¶
(喜能引少欲樂二積集梵行歡喜能引逺離樂三無悔歡/喜能引三摩地樂四樂斷樂修歡喜能引三菩提樂要覽)四無¶
量心(慈悲喜捨是無量心授與饒益是慈相除去衰/損是悲相慶慰得捨是喜相忌壊平等是捨相)六波羅蜜¶
<pb:KR3k0030_WYG_047-9a>¶
(一布施二持戒三忍辱四精進五禪定六智慧布施以廣義持/戒以守信忍辱以為謙精進以思敬禪定以守静智慧以通理)¶
(又謂之六度/文選頭陀碑)三身四智(六祖謂智通曰三身者清浄法身汝之/性也圓滿報身汝之智也千百億化身)¶
(汝之行也若悟三身即名丨丨大圓/鏡智平等性智妙觀察智所作智)三業四儀(如來以身口意/丨丨難調伏也)¶
(浄尸羅以息其内行住坐卧丨威丨攝善心也明布薩/以照其外故曰波羅提木义是汝之師文粹顔魯公文)五分法¶
身(丨丨丨丨所謂戒定慧觧脱觧脱知見此五者皆以超出五/隂故戒超色隂定超受隂慧超想隂觧脱超行隂觧脱知見)¶
(超識隂王介/甫金陵語録)三句正見(一函盖乾坤句二隨波逐浪句三截斷/衆流句體中𤣥即函盖乾坤句句中𤣥)¶
(即隨波逐浪句𤣥中𤣥即截斷衆流句三𤣥法門是佛祖正見/學人但入得一𤣥已具正見若不達此三𤣥别有悟觧皆是邪)¶
(見語/録)菩提薩埵(梵語丨丨此云覺梵語丨丨此云有情言菩薩/者本云丨丨丨丨欲簡於稱呼故省文言菩薩)¶
<pb:KR3k0030_WYG_047-9b>¶
(此云覺有情也凡有生皆有情菩薩乃有情之中覺者耳/佛有覺性而無情菩薩亦未免有情故謂之覺有情心經)阿耨¶
多羅(梵云阿此云無梵語丨丨丨此云梵語三此云正梵語藐/此云等梵語菩提此云覺是丨丨丨丨三藐三菩提者乃)¶
(無上正等正覺謂無/上真性也心經注)波羅蜜多(梵經云丨丨丨丨此云到彼岸/彼岸者西土俗以設喻諸佛地)¶
(謂之彼岸衆生輪廻作業之地如在海中/謂之此岸則佛地所以謂之彼岸心經注)毗盧遮那(梵經云丨/丨丨丨華)¶
(言是種種光明/遍照道院集)浄名毗耶(維摩經毗耶離城中有長老維摩詰/云維摩詰華是净名也華言注)浄¶
名體用(浄者本體也名者迹用也從本體起迹用從迹用歸本/體體用不二本迹非殊也此維摩詰所以立名也諸方)¶
(語/)正法眼藏(五祖𢎞忍夜召六祖惠能告曰佛以無上㣲妙秘/宻圓明真實丨丨丨丨付迦葉展轉至達麽以至)¶
(於吾今以法寳及所傳/袈裟付與汝傳燈録)湼盤妙心(空刼以來自己本名字方便/呼為正法眼藏丨丨丨丨又)¶
<pb:KR3k0030_WYG_047-10a>¶
(呼為正國又呼為正位又/呼為沙門果古禪師自論)律師法師(有人問惠海禅師云丨丨/丨丨禪師何者最勝師曰)¶
(律師者啟毘尼之法藏傳受命之遺風秉威儀行軌範三番羯/麽作四界初因若非宿德白眉焉敢造次法師者㨿獅子座瀉)¶
(懸河辯啟鑿𤣥關開般若妙門若非龍象蹴蹋安敢當斯禪師/者㨿其樞要直了心源出沒卷舒縱横應物頓見如來㧞生死)¶
(深根獲現前三昩三學雖殊得/意忘言一乘何異諸方廣語)狂慧乾慧(佛祖是觧悟人無正/見只是學觧謂之丨)¶
(丨亦非丨丨乾慧者悟得正見為無定水浸潤既/非悟觧只認得生死垢心却成邪古禪師語録)慾界無禪(有/法)¶
(師問鵞湖丨丨丨丨禪居色界此上凴何而立師/云法師只知丨丨丨丨不知禪界無慾傳燈録)真妄如火(世/間)¶
(諸相無所從來亦無所從去如鑽木火出可以遍世界燒盡有/形還歸於無若知妄為妄即妄是真認妄為真雖真亦妄荆公)¶
無位真人(臨濟義𤣥禅師上堂云汝等諸人肉團上有一丨丨/丨丨汝若不識但問老僧有僧問師便打云丨丨丨)¶
<pb:KR3k0030_WYG_047-10b>¶
(丨是什麽乾屎撅後雪峰聞乃/曰臨濟大師白拈賊傳燈録)金粟如來(發迹經云浄名大士/是往古丨丨丨丨又)¶
(祖廷事苑維摩詰是丨丨丨丨梵言/維摩詰華言浄名也李善文選注)鉢塞數珠(梵語丨丨莫梁/云丨丨此是引)¶
(接下根牽果脩/業之具也佛言)軍持浄瓶(梵語云軍持此云瓶常貯水隨身用/以浄手也又云軍持有二若甆瓦者)¶
(浄用若銅鐡者/是觸用寄歸傳)法中龍象(達麽傳曰波羅提丨丨丨丨按智度/論曰龍象言其大大水行中龍力大)¶
(陸行中象力大故負荷大/法者比之象龍傳燈録)海水魚鼈(維摩經云佛以四大丨丨/入一毛孔不撓丨丨性彼)¶
(大海本相如故又云取三千大千世界如陶家輪着掌中擲過/恒河沙國界之外其中人不覺不知不使人有往来相後漢楚)¶
(王/相)貍奴白牯(池州甘䞇行者将錢三貫入僧堂云請上堂施財/上座云財施無盡法施無窮甘云恁麽道爭得某)¶
(錢却將去與南泉和尚設粥云請和尚念誦南泉云甘贄行者/設粥請大衆為丨丨丨丨念摩訶般若波羅蜜甘乃禮拜又僧)¶
<pb:KR3k0030_WYG_047-11a>¶
(問南泉丨丨丨丨却知有師三世諸佛不/知有師曰未入鹿苑時猶較些子傳燈録)象迹蜂歌(下壓丨丨/歡喜之地)¶
(上接丨丨莊嚴之/境段成式塑像記)在家出家(有問佛丨丨白衣能修福德善根/勝出家否佛言我於此則不定若)¶
(出家不修善根不如在家若出/家能善根根則勝在家要覽)飛鍚掛鍚(釋子云逰行僧為丨/丨安住僧為丨丨釋)¶
(氏要/覽)浮屠佛陀(梵語佛陀或云浮屠或云部多或云毋䭾或云/沒陀皆是五天竺語楚夏並譯為覺今畧稱佛)¶
(也/)波羅木义(華言則别觧脱即戒所謂感/果也諸善之本以戒為根也)不住色布施(所謂丨/丨丨丨)¶
(丨不住聲香味觸法布施如是布施/不住於相其福德不可思量金剛經)不住法布施(若菩薩心住/於法而行布)¶
(施如人入暗則無所見若菩薩心丨丨於丨/而行布施如人有目光明照見種種色同上)¶
　¶
<pb:KR3k0030_WYG_047-11b>¶
　¶
　¶
　¶
　¶
　¶
　¶
　¶
　古今合璧事類備要前集卷四十七¶
