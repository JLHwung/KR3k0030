# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:03.402250
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 前集卷四十
<pb:KR3k0030_WYG_040-1a>¶
欽定四庫全書¶
　古今合璧事類備要前集卷四十¶
　　　　　　　　　　　　宋　謝維新　撰¶
　仕進門¶
　　薦舉　附　(舉讎/舉親)　(自薦/自代)　(賞舉主/罰舉主)¶
事類拔茹(丨茅丨以其/彚征吉泰卦)引重(魏其侯灌夫工人以友善/相丨丨丨丨猶薦善也)¶
推賢(儒有内稱不避親外舉不避怨/丨丨而進達之不望其報儒行)知己(越石父曰君/子伸於知己)¶
(史/記)舉所知(仲弓問政子曰舉賢才曰焉知賢才而/舉之曰丨爾丨丨爾所不知人其舍諸)勵有¶
<pb:KR3k0030_WYG_040-1b>¶
志(蜀龎統字士元為郡功曹性好人倫每所稱述多過/其才人怪問之曰當今雅道陵遲善人少惡人多今)¶
(拔十得五猶可以崇邁/世教使有志者自勵)舉七十士(趙文子所舉於晋國/管庫之士七十有餘)¶
(家禮/記)薦六十家(趙武丨白屋之/士丨丨丨韓子)除吏八百(常衮當國凡/奏請一杜絶)¶
(之無所甄别賢愚同滯及崔祐甫則薦舉/惟其人未踰年丨丨㡬丨丨員莫不諧允)起家千石(漢/田)¶
(蚡景帝皇后同母弟武帝時為丞相蚡以肺腑為相入/奏事語移日所言皆聴薦人或丨丨至丨丨權移主上)¶
(上曰君除吏盡/未吾亦欲除吏)一言取士(賈辛將適縣見魏子魏子曰/辛來昔叔向適鄭鬷蔑惡欲)¶
(觀叔向從使之取噐者而往立於堂下一言而善叔向/聞之曰必鬷明也下執其手以上今子少不颺子若無)¶
(言吾㡬失子矣言之不可以已也如是遂如故知今汝/有力於王室吾是以舉女行乎敬之哉左昭二十八年)¶
<pb:KR3k0030_WYG_040-2a>¶
一字拔人(初蔡克未仕時河内山簡嘗與瑯琊王衍書/曰蔡子尼今之正人衍以書示衆曰山子以)¶
(丨丨/丨丨)薦寵下士(灌夫為人剛直使酒不好面諛貴戚諸/勢在己之右欲必陵之士在己左愈貧)¶
(賤尤益禮敬與鈞稠人廣衆/丨丨丨軰丨亦以此多之)推舉㢘士(韓安國嗜於財/然所丨丨皆丨)¶
(丨賢於己者也於梁舉壺遂臧固郅/佗皆天下之名士人亦以此稱慕之)惟恐人知(孔光薦/舉丨丨)¶
(其丨之/聞丨)不容私謝(張安世嘗有所薦其人來謝安世大/恨以為舉賢達能豈有私謝耶絶弗)¶
(復為/通)被薦不知(仁傑為相婁師德實薦之仁傑不知數/擠師德於外武后問仁傑曰師德知人)¶
(乎曰未聞武后以告仁傑出/歎曰婁公盛德我為其所容)所舉皆當(鄧禹字仲華光/武任使諸將多)¶
(訪於禹禹每有/丨丨丨丨其才)可用為相(唐武后問狄仁傑朕欲得一/佳士用之誰可者仁傑曰必)¶
<pb:KR3k0030_WYG_040-2b>¶
(欲卓犖竒才則有荆州長史張柬之其人雖老宰相才/也大后擢柬之為洛州司馬數日又問仁傑曰臣所薦)¶
(者可為宰相非司馬也乃遷秋官侍郎又曰云云卒用/為相又嘗薦夏官侍郎姚崇監察御史桓彦範太平州)¶
(刺史敬暉數人率為名臣或謂仁傑曰天下/桃李盡在公門仁傑曰薦賢為國非為私也)非此不可¶
(韓信亡去蕭何追之因薦於漢王曰必欲争天下非信/無可與計事者又房元齡曰餘人不足惜至於杜如晦)¶
(王佐之才大王欲經/營四方非如晦不可)以母言薦(吴隱之與太常韓康伯/鄰居康伯母殷浩之姊)¶
(賢明婦人也隱之執母喪毎聞其泣輟飱投筯為之悲/泣既而謂康伯曰汝若居銓衡當舉如此輩人及康伯)¶
(為吏部尚書隱/之遂階清級)為友表薦(蕭嵩為左拾遺常與布衣張/鎬丨丨館而禮之丨丨曰如)¶
(鎬者用之則為王者師不用則幽谷一/叟矣元宗擢鎬拾遺不數年出將入相)命世卿相(荀彧/字文)¶
<pb:KR3k0030_WYG_040-3a>¶
(若前後所舉丨丨大才/終為卿相者十數人)私門賓客(漢匡衡傳楊興說車/騎將軍史髙曰以將)¶
(軍之幕府海内所仰望而所舉不過丨丨丨丨乳母子/弟富貴在身而烈士不舉是為狐白之裘而反衣之也)¶
藥籠儲材(元行冲謂狄仁傑曰下之事上譬如富家儲/積以自資也脯腊膎胰以供滋膳參术芝桂)¶
(以防疾疢門下充為味者多矣願以小人充備一/藥石仁傑笑曰君正吾藥籠中物不可一日無)竒寳¶
横道(韓愈薦樊宗師於袁滋相公/書曰誠不忍丨丨丨棄丨側)不如一鶚(漢鄒陽諫/吴王曰臣)¶
(聞鷙鳥累百丨丨丨丨又後漢龎參字仲達為左校令/先零反御史中丞樊凖薦參曰鷙鳥累百丨丨丨丨又)¶
(吴吕蒙廬陵賊起諸將不能下孫權/曰鷙鳥累百丨丨丨丨令蒙討平之)若御三龍(劉繇字/正禮兄)¶
(岱字公山兖州刺史陶邱洪薦繇欲令舉茂才刺史曰/前年舉公山奈何復舉正禮洪曰明使君用公山於前)¶
<pb:KR3k0030_WYG_040-3b>¶
(擢正禮於後所謂御三龍於長/途騁騏驥於千里不亦可乎)齎函貢身(嚴羽仕郡功/曹刺史辟為)¶
(從事郡舉孝㢘曰大士貢名下士貢身丨丨丨/丨非髙士也辭孝㢘貶吏部除無錫長耆舊傳)懐板入¶
見(黄穆為郡主簿忠上率下朝廷肅清太守荆寓舉穆/孝㢘乃薦讓殷仲之遂丨丨丨丨寓曰若仲才者六)¶
(選之首也而穆先之適足以興謗議/使使投版於内則卧病寓遂從之)珥筆丹墀(杜預舉/賢良方)¶
(正表曰案蘇贊布行於草野著德於閭閻放心直/意若得丨丨丨丨端方格言必有諤諤匪躬之節)論道¶
紫宫(陸雲薦張瞻文曰若得言論端委太學錯綜藝文/垂纓玉陛丨丨丨丨誠帝宫之瑰寶清廟之偉噐)¶
増輝日月(陳蕃胡廣上疏薦徐孺子等書曰伏見處士/豫章徐孺子彭城姜肱德行純備著於人聴)¶
(若使擢登三事協亮天工必能翼宣/盛美丨丨丨丨矣司馬彪續漢書)垂光虹霓(孔融薦/禰衡表)¶
<pb:KR3k0030_WYG_040-4a>¶
(曰伏見處士禰衡淑質貞亮英才卓犖若得龍躍/天衢振翼雲漢丨丨丨丨足以昭近署之多士)司農¶
推轂(漢鄭當時字莊為大丨丨每朝候上間未嘗不言/天下長者其丨丨士及官屬丞吏誠有味其言也)¶
(未嘗名吏與官屬言若恐傷之聞人之善言/進之上惟恐後山東諸公以此翕然稱鄭莊)尚書密啓¶
(山濤字巨源為吏部丨丨用人皆先丨丨然後公奏舉/無失才惟用陸亮尋賄敗濤為冀州甄拔三十餘人或)¶
(為侍中/尚書)薦二臺官(孫抃為御史中丞薦唐介吴中復為/御史人問曰公未嘗與二人相識遽)¶
(薦之何也孫曰昔人恥呈身御史今豈求識面臺官耶/後二人皆以風力聞天下孫晩為執政嘗歎曰吾何功)¶
(以輔政惟丨丨丨丨/為無愧耳東軒筆録)薦兩能吏(有范延賞者為殿直押/兵過金陵張忠定公為)¶
(守因問曰天使沿路來還見好官員否延賞曰昨過袁/州萍鄉縣邑宰張希顔者雖不識之知其好官員也公)¶
<pb:KR3k0030_WYG_040-4b>¶
(曰何以言之延賞曰自入縣境驛傳橋道皆完葺田萊/墾闢野無惰農及至邑則廛肆無賭博市驛不敢喧争)¶
(夜宿郵中更鼔分明以是知其必善政也公大笑曰希/顔固美矣天使亦好官員也即日同薦於朝希顔為發)¶
(運使延賞亦為閣門祗/候皆號能吏也筆録)薦不示恩(范忠宣公在相位凡/薦引人才必以天下)¶
(公議所薦士未嘗知公公/未嘗示恩意於人言行録)薦不識面(韓魏公喜用知名/士或不識其面既)¶
(用之其人亦/不知所薦)不市私恩(王沂公曽為相士大夫有以差/遣為請者公察其可用必正色)¶
(却之既而擢用絶口未嘗與言子弟曰獨不使之知乎/公曰用賢人主之事若使之知是我徇私請而市私恩)¶
(也恩欲歸已/怨使誰歸)不嫌毁已(王太尉薦冦萊公為相萊公數/短太尉於上前而太尉專稱其)¶
(長上一日謂太尉曰卿雖稱其美彼常談卿惡太尉曰/理固當然臣在相位乆政事闕失必多凖對陛下無所)¶
<pb:KR3k0030_WYG_040-5a>¶
(隱益見其忠直此臣所以/重凖也上由是益賢太尉)舉友代薦(劉錡與李常友善/發運使楊佐欲薦)¶
(常改官常願先錡佐曰/不見此風乆矣並薦之)上書求薦(程伊川與韓持國范/夷叟泛舟於潁川西)¶
(湖須臾客將去有一官員丨丨謁見大資頥將謂有激/切公事乃是求知己頥云大資居位却不求人乃使人)¶
(倒來求己是甚道理夷叟云只為正叔太執丨丨章常/事也頥云不然只為曽有不求者不與來求者與之遂)¶
(致人如此/持國便服)不干舉薦(榮陽吕公希哲與諸人云自少官/守處未嘗干人薦舉以為後生之)¶
(戒童/䝉訓)不妄推薦(謝泌諫議居官丨丨薦士或薦一人則/焚香捧表望闕再拜而遣之所薦雖少)¶
(而無有不/顯者云云)置夾袋册(吕蒙正公為相夾袋中有册子四/方人替罷謁見必問其有何人才)¶
(客去隨即疏之悉分門類或有一人而數人稱之者必/賢也朝廷求賢取之囊中故公為相文武百官各稱職)¶
<pb:KR3k0030_WYG_040-5b>¶
(者以此/巵史)袖材館録(虞允文為相懐丨有一小方册目曰/丨丨丨如汪應辰趙雄胡銓張震洪)¶
(遵梁克家留正一時得人/之盛有慶歴元祐風行狀)薦張横渠(吕公著丨丨載修/身講學為關右士)¶
(人師表且深知邊境利害上特召對以為/崇文院校書公又言載老矣宜任以事)薦程伊川(吕/正)¶
(獻公與温公同奏舉河南處士程頥乞特加召命待以/不次召以為潁川推官國子監教授不就又以秘書省)¶
(校書郎亦不就已而召對便殿拜崇政說/書乃受命議者譏頥辭卑而居尊吕家傳)更薦范公(范/公)¶
(服中上宰相書言朝政得失王曽見而偉之時晏殊亦/在京師薦一人為館職曽謂殊曰公知范仲淹捨不薦)¶
(而薦斯人乎已為公置不/行更薦仲淹也殊從之)力薦歐公(韓魏公屢薦歐陽/公仁宗不用他日)¶
(復薦之曰韓愈唐之名士天下望以為相而竟不用使/愈為之未必有補於唐而談者至今以為謗歐陽修今)¶
<pb:KR3k0030_WYG_040-6a>¶
(之韓愈陛下不用臣恐後人如唐謗必及國陛/下何惜不一試之以曉天下後世也上從之)¶
舉讎祈奚舉善(丨丨請老晋侯問嗣焉稱解狐其讎也/將立之而卒又問焉對曰午也可於是)¶
(羊舌職死矣晋侯曰孰可以代之對曰赤也可於是使/祈午為中軍尉羊舌赤佐之君子謂祈奚能丨丨矣稱)¶
(其讎不為諂立其子不為比舉其偏不為黨解狐得舉/祈午得位伯華得官建一官而三物成能舉善也左襄)¶
(二/年)解狐舉賢(解狐與荆伯栁為怨趙簡子問於丨丨曰/孰可以為上黨守對曰荆伯栁可簡子曰)¶
(非子之讎乎對曰臣聞忠/臣丨丨不避仇讎韓子)舅犯公薦(晋文公問於丨丨/誰可使為西河守)¶
(者對曰虚子羔曰子羔非子之仇歟曰君問為守者非/問臣之仇也子羔見舅犯謝之曰君幸赦臣之過薦之)¶
(於君得為西河守舅犯曰薦子者公也吾不/以私事害公義子其去矣顧我射子矣說苑)蔣欽公舉¶
<pb:KR3k0030_WYG_040-6b>¶
(丨丨屯宣城徐盛收欽屯吏表斬之盛常畏欽因事害/已而欽亦稱其善孫權曰君欲慕祈奚耶欽曰丨丨不)¶
(挾私怨盛忠而勤强有膽畧今大事未定/當助國求才豈敢挾私恨以蔽賢能吴書)¶
舉親祈奚舉子(魏子謂成鱄曰吾與戍也縣人其以我/為黨乎對曰何也戍之為人也逺不㤀)¶
(君近不偪同居利思義在約/思純雖與之縣不亦可乎)謝安薦侄(符堅强盛邊境/數被冦侵朝廷)¶
(求文武將鎮禦丨丨以兄子元應舉㕁超/歎曰安違衆舉親明也元必不負竒才也)仁傑薦子(狄/丨)¶
(丨子光嗣為司空丞武后詔丞相各舉尚書郎一/人仁傑薦光嗣後稱職后曰祈奚内舉果得人)貫之¶
舉弟(韋丨丨為監察御史丨其/丨纁自代議者不謂之私)以親擬官(肅宗謂崔祐/甫曰人言卿)¶
(擬官多親故何也對曰陛下令臣薦擬庶官夫薦/擬者必須悉其才行如不聞知何由得實帝然之)舉弟¶
<pb:KR3k0030_WYG_040-7a>¶
充薦(程顥為御史神宗嘗使推擇人才先生薦數/十人而以父表弟張載及弟頥居首行狀)薦子¶
為將(曹侍中將薨車駕親臨視之問以後事對曰臣無/事可言固問之對曰臣二子曄與煒材噐有取臣)¶
(若内舉皆堪為將上問優劣對/曰曄不如煒已而果然洓水)薦姪至相(吕文穆蒙正/致政居洛真)¶
(宗祀汾隂過洛文穆尚能迎謁至囘鑾已病帝幸其宅/問曰卿諸子孰可用對曰臣諸子皆豚犬不可用有姪)¶
(夷簡任潁川推官宰相才/也帝記其語遂至大用)¶
自薦郭隗自薦(燕昭王謂郭隗曰齊因吾國亂而襲破/燕孤極知燕小誠得賢士以共圖雪先)¶
(王之恥孤之願也先生視可者得身事之隗曰王必欲/致士先從隗始况賢於隗者豈逺千里哉昭王為隗改)¶
(築宫而師事之樂毅自魏往鄒衍自齊往劇辛自/趙往士争趨燕遂以樂毅為上將軍破齊戰國䇿)毛遂¶
<pb:KR3k0030_WYG_040-7b>¶
自贊(秦圍邯鄲趙使平原君求救合從於楚約食客文/武具備者二十人偕得十九人餘無以滿丨丨者)¶
(前丨丨於平原君者願備員而行平原君曰夫賢士譬/若錐之處囊中其末立見先生未有所聞毛遂曰臣早)¶
(得處囊中乃脫穎而出非/特末見而已遂以為上客)方朔自譽(東丨丨上書文辭/不遜髙丨稱丨上)¶
(偉之令待/詔公車)王霸自陳(光武過潁陽丨丨率賓客上謁願/充行伍曰臣援歸身聖朝本無公)¶
(卿一言之薦左右為容之助/臣不丨丨陛下何因聞之也)上書自鬻(漢武帝召天下/賢良文學材力)¶
(之士待以不次之位四方士多丨丨/言得失丨丨者以千數東方朔傳)獻文不報(唐舒元/輿丨丨)¶
(闕下丨丨上書自言漢主父偃以布衣上書朝奏暮召/臣所上八萬言鍛鍊精粹出入今古數千百年拔犀之)¶
(角擢象之齒豈主/父偃等可比哉)¶
<pb:KR3k0030_WYG_040-8a>¶
自代吕蒙舉代(吕蒙至都權問誰可代卿者蒙對曰陸/遜意深長才堪負重乃召遜拜偏將軍)¶
(右都督以代/蒙漢獻紀)鍾皓舉代(陳寔出於單微鍾皓為郡功曹/辟司徒府臨辭太守問誰可代)¶
(卿者皓曰明府必欲得其人西門亭長陳寔可寔聞之/曰鍾君似不察人不知何獨識我太守遂以寔為功曹)¶
(漢質/紀)韓愈舉代(韓愈薦錢徽自代表云時名年輩/俱在臣前擢以代臣必允衆望)周瑜¶
舉代(周瑜病因上疏曰魯肅智/略足任乞以代瑜肅傳)蕭何舉代(蕭何不與曹/參相能及何)¶
(病惠帝自臨視因問曰君即百嵗後誰可代君對曰知/臣莫如主帝曰曹參何如何蝢首曰帝得之矣臣死不)¶
(恨/矣)丙吉舉代(丙吉病上問可以自代者吉曰羣臣行能/明主所知上固問吉乃曰西河守杜延年)¶
(明於法度曉國家事前為九卿十餘年今在郡治有聲/廷尉平于定國執憲詳平天下自以為不寃太僕陳萬)¶
<pb:KR3k0030_WYG_040-8b>¶
(年事後母孝謹此三人能在/臣右上許之相次用以為相)¶
賞舉士縣賞胥臣(晋侯敗狄于箕卻缺獲白狄子初臼/季過冀見冀缺耨其妻饁之敬相待)¶
(如賓與之歸言諸文公請用之文公以為下軍大夫反/自箕襄公以再命先茅之丨丨丨丨曰舉卻缺子之功)¶
(也左/傳)縣賞士伯(晋侯賞桓子狄臣千室亦賞士伯以瓜/衍之縣曰吾獲狄土子之功也微子吾)¶
(喪伯氏矣羊舌職曰是賞也周書所/謂庸庸祗祗者謂此物也宣十五年)召用王稽(秦昭王/使謁者)¶
(王稽於魏王稽載范睢入秦因言曰魏有張禄先生天/下辯士臣故載來後昭王拜范睢為相睢言於昭王王)¶
(召王稽拜河/東太守本傳)因封鄂秋(漢髙祖論功行封蕭何為第一/上曰進賢受上賞丨丨丨丨安)¶
(平/侯)爵賞無知(髙祖封陳平為户牖侯平辭曰此非臣之/功也上曰吾用先生計謀戰勝克敵非功)¶
<pb:KR3k0030_WYG_040-9a>¶
(而何平曰非魏無知臣安得進上曰/若子可謂不背本矣迺復賞無知)帛賜常何(馬周至/長安舍)¶
(中郎將常何家貞觀間詔百官言得失何武人不涉學/周為條二十餘事皆當世所切太宗怪問何曰此非臣)¶
(所能家客馬周教臣言之帝即召之間未至遣使四輩/趣及謁見帝與語大恱拜監察御史帝以何得人賜帛)¶
(三百/匹)¶
罰舉主蔽賢蒙戮(漢武帝詔進賢受上賞丨丨丨顯丨/古之道也不貢士一則黜爵再則削)¶
(地三則黜爵/削地卑矣)不實削户(元帝詔列侯茂才張勃舉陳湯/司𨽻奏湯無行勃選舉故丨以)¶
(丨丨/丨)舉主坐遷(何武舉方正所舉者召見槃辟雅拜/有司以為詭衆武坐遷楚内史本傳)郡¶
主坐免(順帝令郡國舉孝㢘限年四十以上諸生通章/句文史能牋奏乃得應選其有茂才異等若顔)¶
<pb:KR3k0030_WYG_040-9b>¶
(淵子竒不拘年齒廣陵舉孝㢘徐淑左雄詰之曰昔顔/淵聞一知十孝㢘聞一知㡬耶淑無以對丨丨丨丨)¶
詩集鍳裁(藍田十月雪塞關我興南望愁羣山攢天崔/嵬凍相映公乃寄命於其間秩卑俸薄食口)¶
(衆豈有酒食開容顔殿前羣公賜食罷驊騮踏路驕且/閑稱多量少丨丨密豈念幽桂遺蓁菅㡬欲犯顔出薦)¶
(口氣象硉兀未可/攀韓愈贈崔斯立)吹送(獻納司存雨露邊地分清切任/才賢舍人退食收封事宫女開)¶
(函近御筵曉漏追趨青瑣闥晴窻檢㸃白雲篇楊雄/更有河東賦惟待丨嘘丨上天杜甫贈起居舍人)花¶
木春(范文正知杭州蘇鱗為屬縣巡檢城中兵官往往/皆獲薦書獨鱗在外邑未見收録因公事入府獻)¶
(詩曰近水樓臺先得月向/陽丨丨易為丨文正薦之)酴醿架(王荆公薦進一二寒/士位侍從初無意於)¶
(大用也公去位後遂參政公作小詩寄意云本種丨丨/丨金沙只謾栽自矜顔色好飛度臘前開曽慥詩話)¶
<pb:KR3k0030_WYG_040-10a>¶
　　辟舉¶
事類宰府辟舉(吏職滿嵗丨丨州郡/迺得丨丨左雄疏)郡國辟置(漢自詔/舉之外)¶
(其府寺郡國屬吏皆令自辟故河南守吴公召賈誼致/門下孫寳明經張忠辟寳為屬楊震辟杜喬胡廣辟李)¶
(膺漢/書)表留幕府(唐太宗為秦王府屬多外遷房元/齡曰如晦王佐才丨丨丨丨唐書)屈為¶
參軍(唐韋思謙傳沛王府長史皇甫公義引思謙為參/軍謂曰公非池中物屈公為數旬客以重此府耳)¶
與父同命(陳羣父子並著髙名世號三君毎宰府辟召/常同時旌命羔鴈成羣當世靡不榮之續漢)¶
(書/)為親而喜(後漢毛義家貧以孝行稱府檄以為郡守/義以手捧檄而入喜動顔色張奉薄之後)¶
(義母亾遂不仕奉歎曰徃日之喜乃為親也/東漢書力田不如逢年善仕不如遇合史記)江統知人¶
<pb:KR3k0030_WYG_040-10b>¶
(晋江統字應元東海王越為兖州牧以統為别駕委以車/州事與統書曰昔王子師為豫州未下車辟荀慈明下)¶
(辟孔文舉貴州人士有堪應比者否統舉㕁覽/為賢良阮修為直言程收為方正時以為知人)桓温善¶
客(謝安及第萬廢黜始有仕進志年已四十餘矣桓温/請為司馬發新亭朝士咸送既到温喜甚言平生歡)¶
(笑竟日賓出温問左右頗/嘗見我有如此客否本傳)仲叔投劾(太原閔仲叔世稱/節士建武中應司)¶
(徒侯霸之辟既至霸不及政事徒勞苦而已仲叔恨曰/以丨丨為不足問耶不當辟辟而不問是失人也遂丨)¶
(丨而去周/燮等傳叙)陳蕃投傳(豫州刺史周景辟陳蕃為别駕從/事蕃以諫諍不合投傳而去注傳)¶
(符也/本傳)辟可為師(范文正公言幕府丨客須丨丨/丨者乃辟之雖朋友亦不可辟)取所可¶
用(儂智髙叛仁宗遣樞密副使狄青為宣撫使青受命/有因貴近求從青行者青延見謂之曰君欲從青行)¶
<pb:KR3k0030_WYG_040-11a>¶
(此青之所求也何必因人之言乎然能擊賊有功朝廷/有厚賞青不敢不為之請也若往而不能擊賊則軍中)¶
(法重青不敢私也君其思之聞者大駭其所辟取皆/青之素所予以為可用者人望固已歸矣南豐雜志)幕¶
府名士(天聖明道中錢文僖留守西都謝希深為通判/歐陽永叔為推官尹師魯為書記梅聖俞為主)¶
(簿皆天下之/名士聞見録)書局辟官(司馬公光作通鑑英宗命置局/袐閣以其所素賢者劉攽劉恕)¶
(范祖禹為屬又奏其子康為檢閱/文字除袐書省正字遷校書郎)¶
詩集感意(君知妾有夫贈妾雙明珠丨君纒綿丨繫在/紅羅襦妾家髙樓連苑起良人執㦸明光裏)¶
(知君用心如日月事夫誓擬同生死還君明珠雙/淚垂何不相逢未嫁時張籍節婦吟辭辟命作)報恩¶
(長把種樹書人云避世士忽騎將軍馬自號丨丨子風/雲入壯懐泉石别幽耳鉅鹿師欲老常山險猶恃豈特)¶
<pb:KR3k0030_WYG_040-11b>¶
(彼相憂固是吾徒恥去去事方急/酒行可以起韓愈送石處士赴幕)¶
　　濫爵¶
事類獻瓜(唐德宗幸梁有丨丨者帝嘉其意欲授以試/官陸贄曰爵禄者天下公噐不可輕也今獻)¶
(瓜一噐果一盛則授之彼忘軀/者有以相謂矣人何勸焉唐紀)貨纈(鄭雲濫事劉瞻丨/紫丨四百匹得為)¶
(安州刺/史北史)互市(晋惠帝居位貨賂公行讒邪得志/更相薦舉天下謂之丨丨本紀)賭郡(南/史)¶
(文帝與羊保奕丨丨保/勝補宣城太守本傳)白版侯(武后時封侯者衆鑄印/不供至有丨丨丨者焉)¶
(朝野/僉載)墨敇官(中宗時韋后及太平安樂公主等用事於/側門屠販納貲售官降丨丨斜封授之號)¶
(斜封丨凡數千員内外盈溢至無㕔事以居當時/謂之三無坐處言宰相御史及員外郎也唐書)西國¶
<pb:KR3k0030_WYG_040-12a>¶
成市(齊季陵遲官方淆亂鴻圖不綱丨丨丨丨金章有/盈笥之謠華貂深不足之歎選范雲遜封侯表)¶
朱門陳㦸(隋文帝曰道衡驅吏勤勞宜使/丨丨丨丨於是進上開府隋史)鳴玉曵履(馬/周)¶
(上疏王長通曰明達本樂工輿皂雜類韋槃提斛斯正/無他才獨解調馬雖術踰等夷可厚賜金帛今超授髙)¶
(爵與外廷朝㑹騶儒倡子/丨丨丨丨臣切恥之本傳)把椎脫腕(劉子元上書譏羣/臣無功遭遇輙遷)¶
(至都下有車載斗量/丨丨丨丨之諺云云)厮役續貂(晋趙王倫簒位同謀者/越階次奴卒厮役亦加)¶
(爵位每會貂蟬盈坐時人/語曰貂不足狗尾續晋史)舞胡曵組(唐髙祖以樂工安/叱奴為散騎常侍)¶
(李綱諫丨丨鳴玉丨丨非/創業垂統貽子孫之道)騎都塞市(梁天監初鍾嶸言/永平時弊未革丨)¶
(丨丨丨郎/將填街)常侍比肩(梁朝員外丨丨路上丨/丨咨議參軍市中無數)羊胃都騎¶
<pb:KR3k0030_WYG_040-12b>¶
(後漢更始官爵皆賈豎膳夫庖人長安為之語曰竈/下養中郎將爛羊胃騎都尉爛羊頭關内侯漢書)麒¶
麟朝士(唐楊炯毎呼朝士為麒麟楦或問之曰今假弄/麒麟者必修飾其形覆之驢上宛然異物及去)¶
(其皮還是驢爾無德而朱/紫何以異是朝野僉記)騎馬員外(宋泰始初軍功既/多爵秩無序佃夫)¶
(僕從皂𨽻皆受不次之位捉/車者郎將丨丨者丨丨宋書)索彪儀同(齊後主時諸宫/奴婢閹人商人)¶
(胡户歌舞倡優人濫得富貴者以萬數開府千餘儀同/無數爵及鷹犬乃有儀同明君之號故有丨丨丨丨逍)¶
(遥郡君陵/霄郡君)酣舞學士(崔日用宴内殿酒丨起為囘波丨/求為丨丨中宗即詔兼文館學士)¶
疾足節度(五代王進以疾足善走/周太祖授以丨丨丨丨)¶
　　鬻爵¶
<pb:KR3k0030_WYG_040-13a>¶
事類入粟拜爵(晁錯策重粟之道在於以粟為賞罰令/募天下丨丨縣官丨丨得以除罪如此)¶
(富人有爵農人有錢/粟有所渫漢食貨志)以貲補郎(張釋之傳以入貲為郎/又漢渾邪等降縣官費)¶
(衆倉府空貧民大徙皆仰給縣官無以盡贍卜式復持/錢二十萬與河南太守以給徙上識式姓名以式終長)¶
(者迺召拜為/中郎本傳)計金封侯(漢武帝時請令民得買爵請置/賞者名曰武功爵級十七萬凡)¶
(直三十餘萬金以顯軍功軍功多用/超等大者封侯卿大夫小者郎吏)入米除郡(宋文帝/令人丨)¶
(丨七百石/者丨丨)西邸定價(後漢靈帝光和元年初開丨丨賣/官自關内侯虎賁羽林入錢各有)¶
(差私令左右賣公卿/公千萬卿五百萬)私門入錢(晋武帝問劉毅朕方漢/何帝對曰桓靈賣官錢)¶
(入官庫陛下賣官錢入/私門殆不如也本紀)堂牒賣官(王昶遣醫人陳究/以空名丨丨丨丨)墨¶
<pb:KR3k0030_WYG_040-13b>¶
敇斜封(中宗庶人韋氏梢寵樹親屬封拜之昭容與乳/母及尚宫賀婁等多受金錢封巫趙隴西夫人)¶
(禁中勢與上官埓繇是/丨丨丨丨出矣出唐史)銅臭三公(靈帝開鴻都門賣官/及私令左右賣公卿)¶
(公千萬卿五百萬崔烈入錢得三公問子鈞曰我為/三公人以為何鈞曰論者嫌其銅臭烈怒擊之漢書)錢¶
多刺史(前蜀王衍太后太妃以教令賣官自刺史以下/每一官闕必數人並争而入錢多者得之出白)¶
(六/帖)¶
　¶
　¶
　古今合璧事類備要前集卷四十¶
