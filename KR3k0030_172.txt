# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:06.140594
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 續集卷二十二
<pb:KR3k0030_WYG_172-1a>¶
欽定四庫全書¶
　古今合璧事類備要續集卷二十二¶
　　　　　　　　　　　　宋　謝維新　撰¶
　類姓門¶
　　程　安定　商音¶
　古今姓纂(顓頊重黎之後周/程伯林父其後也)¶
事類能冶鑄(貨殖程鄭山東遷虜也/丨丨丨富埒卓氏史記)正行陳(前漢程不/識為邊太)¶
(守出擊胡丨部曲/丨丨軍不得自便)江表虎臣(吳程普字徳謀性好施與/喜士大夫遷盪冦將軍丨)¶
<pb:KR3k0030_WYG_172-1b>¶
(丨之丨/丨也)御下嚴整(程文貴字少卿多幹略果决有父風/為超武將軍丨丨丨丨軍中服其勤)¶
(幹每戰為前鋒齊軍深/憚之謂為程彪南史)歴官清謹(程駿字驎駒仕魏為/著作郎詔曰駿丨丨)¶
(丨丨言事每惬門無挾貨之賔室有懐道之士/賜帛六百匹旌其儉徳駿悉散之親舊北史)吟風弄¶
月(本朝程顥字伯淳嘗曰昔受學於周茂叔每令尋顔/子仲尼樂處所樂何事又曰再見茂叔後丨丨丨丨)¶
(以歸有吾與/㸃也之意)經術為倡(程頥字正叔以丨丨丨諸/儒  四方從之游者甚衆)¶
　　嵇　譙國　商音¶
　古今姓纂(夏少康封子季杼於㑹稽遂為㑹/稽氏漢初徙譙嵇山改為嵇氏)¶
事類龍章鳳姿(晉嵇康字叔夜其先姓奚避怨徙銍家/于嵇山之側因而命氏丨丨丨丨天質)¶
<pb:KR3k0030_WYG_172-2a>¶
(自/然)野鶴雞羣(嵇紹字延祖起家為秘書丞王戎曰昨於/稠人中始見嵇紹昻昻然若丨丨之在丨)¶
(丨/)為竹林七賢(嵇康彈琴詠詩自足於/懐丨丨丨丨丨之遊)自號亳丘子(嵇/含)¶
(字君道好學能屬文家在亳丘丨丨丨/丨丨門曰歸厚之門室曰慎終之室)¶
　　邢　河間　商音¶
　古今姓纂(周公第四子封於邢後為/衞所滅子孫以國為氏)¶
事類周公之嗣(富辰曰凡蔣邢茅胙/祭丨丨丨丨也左傳)民之先覺(邢顒字/子昻舉)¶
(孝廉丨丨丨丨時人稱曰/徳行堂堂邢子昻魏志)東南之寄(邢巒字洪賔魏太/常貞之後為安東)¶
(將軍宣武勞遣於東堂曰丨/丨丨丨非將軍莫可北史)為政清淨(邢晏字幼平位/滄州刺史丨丨)¶
<pb:KR3k0030_WYG_172-2b>¶
(丨丨吏/人安之)政清刑肅(邢祐字宗祐使於宋以將命之勤/除平原太守丨丨丨丨百姓安之)作¶
孤蓬賦(邢産字神寶善屬文少/丨丨丨丨為時所稱)臺閣肅然(邢蚪字神彪/為尚書左丞)¶
(多所糾正/丨丨丨丨)時人愛敬(邢臧字子良除東牟太守清慎奉/法吏人愛之和雅信厚有長者之)¶
(風為丨丨/所丨丨)文學獨秀(邢才少有盛名鼔動京洛丨宗丨/府丨丨當年足為一代之模楷也)¶
雕蟲獨步(邢邵字子才十嵗能屬文日誦萬餘言名動/衣冠丨丨之美丨丨當時每一文初出京師)¶
(為之/紙貴)風觀月樓(邢邵除兖州刺史有善政枹鼔/不鳴在郡起清風觀明月樓)内參外¶
寄(邢巒以文武才䇿丨丨機揆/丨丨折衝其緯世之器歟)威秋仁春(唐韓愈與邢/尚書君牙書)¶
(閣下為王爪牙為國藩垣丨行如丨丨行如丨戎狄棄/甲而逺遁朝廷髙之而不虞赫赫乎洸洸乎功業逐日)¶
<pb:KR3k0030_WYG_172-3a>¶
(以新名聲/隨風而流)應試精博(皇朝邢昺字叔明曹州濟隂人丨/九經廷丨日召至外殿講師比二)¶
(卦又取其羣經發題太宗嘉其丨丨擢上第召為國子/監丞専講學之任真宗始置翰林侍讀學士首以命昺)¶
有呻吟集(邢居實字敦夫有文早夭蘇子瞻云敦夫自/為童所與交皆諸公長者百不一見遂與草)¶
(木共盡黄魯直云謝師復年未二十文章不類少年語/方行萬里出門而車軸折甚矣敦夫似吾師復也且有)¶
(絶句云詩到隨州更老成江山為助筆縱横眼看/白璧埋黄壤何况人間父子情丨丨丨丨行於世)布衣¶
召問(邢惇字君雅雍丘人嘗舉進士不中慨然有隠遁/之意真宗幸亳州以丨丨丨對丨以治道惇不對)¶
(真宗問其故惇曰陛下東封西祀/皆已畢矣臣復何言真宗大悅)¶
　　滑　下邳　商音¶
<pb:KR3k0030_WYG_172-3b>¶
　古今姓纂(滑伯周同姓國也為晉所滅以國為/氏左傳鄭大夫滑維漢有詹事滑興)¶
事類姬姓(叔侯曰虞虢焦滑皆/丨丨也晉是以大左)¶
　　裴　河東　商音¶
　古今姓纂(嬴姓伯益之後秦非子支孫封&KR1548;鄉侯因/氏焉今聞喜&KR1548;城是也六代孫陵周僖王)¶
　(封解邑君又除邑從衣河東聞喜陵裔孫葢漢侍中/九代孫遵始自雲中從漢光武平隴蜀徙居河東安)¶
　(邑安順之際又徙聞喜遵𤣥孫茂侍中尚書生二子/輯號東眷徽號西眷徽曽孫天明子孫又號中眷徽)¶
　(與子楷康綽兄孫頠邈/楷子攅綽子遐號八裴)¶
事類後進領袖(晉裴秀字季彦八嵗能屬文時語/曰丨丨丨丨有裴秀後為司空)武庫¶
<pb:KR3k0030_WYG_172-4a>¶
五兵(裴頠字逸民博學稽古周弼見而嘆/曰頠若丨丨丨丨縱横一時之傑也)玉山照人(裴/楷)¶
(字叔則以清通用為吏部侍郎人/稱見裴叔則如近丨丨映丨丨也)廊廟之才(裴松之字/世期宋武)¶
(帝剋洛陽松之居州行事武帝曰松之丨丨丨丨/不宜久居邊務召為太子洗馬轉中書侍郎南史)風流¶
警㧞(裴讓之字士禮清明俊辯早得聲譽魏時舉秀才/遷主客郎中省中語曰能賦詩裴讓之與楊愔友)¶
(善清談竟日愔每云此人丨丨丨丨裴文季為不亡矣/歴中書舍人容儀醖藉齊文襄目之曰士禮佳舍人也)¶
(北/史)三河領袖(裴駿字神駒魏太武曰裴駿有當世才其/忠義可嘉補中書博士崔浩目為丨丨丨)¶
(丨/)考績為最(裴延雋字平子遷幽州刺史修復/廢渠崇起學校丨丨丨天下丨)文藻富¶
贍(裴伯茂學涉羣書丨丨丨丨為中書侍郎及/卒魏收賦詩云臨風想𤣥度對酒思榮公)黄騘年¶
<pb:KR3k0030_WYG_172-4b>¶
少(裴果字戎昭少慷慨有志略魏時盜賊起果/征討每乘黄騘馬先登䧟陣號為丨丨丨丨)獨立使¶
君(裴俠字嵩和除河北郡守愛人如子惟食菽麥而已/人歌曰肥鮮不食丁庸不取裴公貞惠為世規矩嘗)¶
(與諸牧守俱謁周文周文命俠别立謂諸牧守曰俠清/慎奉公為天下最衆中有如俠者可與之俱立衆皆黙)¶
(然無敢應者號/為丨丨丨丨)斷決如流(裴漢字冲霄在魏除相府墨/曹理職明贍丨丨丨丨相府)¶
(語曰日下粲/爛有裴漢)典銓有名(唐裴行儉字守約絳州人與李/敬𤣥馬載同丨丨丨能丨時號)¶
(裴馬設長名/榜銓注等法)資考為限(裴光廷字連城初吏部求人不/以丨丨丨丨其後士人猥衆専)¶
(務趨競銓品枉撓光廷懲之因行儉長名榜乃為循資/格任門下省主事閻麟之専主過官凡麟之裁定光廷)¶
(輒然可時語曰/麟之口光廷手)瘞鹿得壻(裴寛性通敏工騎射彈棊投/壺通書記為潤州參軍刺史)¶
<pb:KR3k0030_WYG_172-5a>¶
(韋詵有女擇所宜歸㑹休日登樓見人於後圃有所丨/藏者訪諸吏曰參軍裴寛居也詵問狀答曰寛義不以)¶
(包苴汙家適有人以丨為餉致而去不敢自欺故瘞之/詵乃引為判官歸語妻曰今丨丨矣寛時衣碧瘠而長)¶
(族人呼為碧鶴雀詵曰愛其女必以/為賢公侯妻也何以貌求人卒妻寛)舊徳為首(唐裴寛/兄弟八)¶
(人皆擢明經任臺省州刺史其為政務清簡所涖/人愛之世冀其得宰相天寳間稱丨丨以寛丨丨)號霹¶
靂手(裴漼絳州著姓父琰之永徽中為同州司户年甚/少不主曹務刺史李崇義内輕之吏白積案數百)¶
(崇義讓使趣斷琰之命吏連進紙筆為省决一日畢/既予奪當理而筆詞勁妙由是名動一州丨丨丨丨)曰¶
真儒者(裴休字公美孟州人不為皦察行所治吏下畏/信能文章書楷遒媚有體法為人醖藉進止雍)¶
(閑宣宗嘗/丨丨丨丨)疏薦得人(裴垍字𢎞中絳州人李吉甫為相/問進賢垍即崖略丨三十餘人吉)¶
<pb:KR3k0030_WYG_172-5b>¶
(甫藉以丨于朝天/下翕然稱丨丨)奬勵盡言(裴垍器局峻整持法度雖/宿貴前望造詣不敢干以)¶
(私諌官言得失執政多忌之惟垍丨丨使丨丨士大夫/不以垍年少柄用為嫌故元和之治百度修舉朝無倖)¶
(人/)更直備問(裴耀卿字煥之遷相王府典/籖丨丨丨丨府中號學直)疾風勁草(裴/諝)¶
(字士明擢明經遷考功郎中代宗幸陜諝徒步/挾南曹印赴行在帝曰丨丨知丨丨果可信)討蔡督¶
戰(裴度字中立河東人時丨丨數不利羣臣爭請罷兵/唯度請身丨丨帝目度曰果為朕行乎度俯伏流涕)¶
(曰臣誓不與賊偕存即拜招討使入對延英曰主憂/臣辱義在必死賊未授首臣無還期帝壯之為流涕)功¶
比汾陽(裴度退然纔中人而神觀邁爽操守堅正既有/丨名震四夷其威譽徳業丨郭丨丨而用不用)¶
(常為天下重輕事四朝以全徳/始終及没天下莫不思其風烈)治第東都(裴度時閹豎/擅威天子據)¶
<pb:KR3k0030_WYG_172-6a>¶
(虛器搢紳道喪不復有經濟意乃丨丨丨丨集賢里號/綠野堂野服蕭散與白居易劉禹錫為文章把酒窮晝)¶
(夜相歡不/問人間事)¶
　　陸　河南　角音¶
　古今姓纂(齊宣王田氏之後宣王封少子逹於平原/陸鄉因氏焉漢有大中大夫陸賈子孫過)¶
　(江吳郡吳縣陸賈裔孫吳丞相/遜生丞相抗生晏景機雲耽)¶
事類辯士(前漢陸賈楚人名為有口/丨丨常使諸侯名聲籍甚)大族(吳陸遜字伯/言江東丨丨)¶
(忠誠懇至/憂國亡身)海隅清(陸𦙍字敬宗交州流/民歸附丨丨肅丨)天才秀(晉陸機/字士衡)¶
(抗之子少有異才文章冠世戰敗河陽乃受害歎曰華/亭鶴唳豈可復聞乎丨丨丨逸更患其多君苖見其文)¶
<pb:KR3k0030_WYG_172-6b>¶
(輒欲燒筆硯葛洪稱/其文猶𤣥圃之積玉)龍駒鳳雛(陸雲字士龍六嵗能屬/文少與兄機齊名號二)¶
(陸閔鴻見而竒之曰此/兒若非丨丨當是丨丨)體道清絶(陸玩字士瑫弱冠有/美名清允平當後轉)¶
(尚書令詔曰玩丨丨丨丨雅/量𢎞逺宜居台司以允衆望)嵗寒松柏(唐陸象先蘇州/人宰相崔湜曰)¶
(象先人望宜幹樞近恬靜寡欲議論髙簡為時推向又/曰陸公加於人一等主為言之並知政事公主謀逆坐)¶
(為主所進將同誅𤣥宗召免之/曰丨丨然後知丨丨之後凋也)景倩真清(陸景倩為扶/溝丞河南按)¶
(察使畢構覆州縣殿最欲必得其實有吏言狀/曰某彊清某詐清惟丨丨曰丨丨終監察御史)餉錢不¶
納(陸䞇字敬輿蘇州人十八第進士中博學宏詞調鄭/尉張鎰有重名贄往見語三日竒之請為忘年交既)¶
(行丨丨百萬曰請為母夫人/一日費贄丨丨止受茶一串)不負所學(陸贄及輔政不/敢自顧重事有)¶
<pb:KR3k0030_WYG_172-7a>¶
(可否必言之懇到深切或規其太過對曰/吾上不負天子下丨丨丨丨遑它䘏乎)方外十友(陸/餘)¶
(慶開元初為宣撫使薦孫逖韋述等皆知名士終太子/詹事雅善趙貞固盧藏用陳子昻釋懐一共十人時號)¶
(丨丨/丨丨)送車二乘(陸長源吳人為汝州刺史徙宣撫司馬/清白自將去汝州丨丨丨丨曰吾祖罷)¶
(魏州有車一乘而圖書/半之吾愧不及先人云)文通先生(陸質字伯冲明春秋/師事趙啖盡𫝊二家)¶
(學門人以質能文聖人書通/于後世私共諡曰丨丨丨丨)甫里先生(陸龜蒙字魯望/舉進士不中居)¶
(松江甫里多所論撰身畚鍤茠刺無休或譏其勞荅曰/堯舜黴瘠禹胼胝彼聖人吾一褐衣敢不勤乎嗜茶又)¶
(不喜與流俗交雖造門不肯見齎書茶釣具等徃來時/謂江湖散人或號天隨子丨丨丨丨自比涪翁漁父江)¶
(上丈人後以/髙士召不至)嗜茶著經(陸羽字鴻漸不知所生或言僧/得諸水濵畜之既長以易自筮)¶
<pb:KR3k0030_WYG_172-7b>¶
(得蹇之漸曰鴻漸于陸其羽可用為儀乃以陸為氏名/而字之上元初隠苕溪自稱桑苧翁時謂今接輿也丨)¶
(丨丨丨三篇言茶之原/之法之具後著毀茶論)薦拔恬退(皇朝陸佃字後師越/州山隂人遷尚書左)¶
(丞佃執政丨丨/人材多丨丨者)山隂遺藁(陸游字務觀佃之後有文集/行於世工於四六能詩號丨)¶
(丨丨/丨)象山先生(陸九淵字子靜其學以穎悟為㫖與朱/文公辯無極太極有文集行于世號丨)¶
(丨丨/丨)¶
　　榮　上谷　商音¶
　古今姓纂(周大夫榮夷公萱叔其/先食采於榮因氏焉)¶
事類在朝正色(榮毗字子諶少剛鯁有局量隋時為華/州長史後拜侍御史丨丨侃然北史)¶
<pb:KR3k0030_WYG_172-8a>¶
俱有能名(榮建緒毗之兄性甚亮直兼有學業/仕隋歴始洪二州刺史丨丨丨丨)¶
　　翁　鹽官　商音¶
　古今姓纂(闕/)¶
事類詠槐花詩(唐翁承贊字文饒莆田人乾寜間登進/士第丨丨丨丨雨中粧㸃望中黄勾引)¶
(蟬聲送夕陽憶得當年隨/計吏馬蹄經日為君忙)該博能文(翁續字徳功崇人/也丨丨丨丨躬踐)¶
(履之學士負笈從之游者以/百數誨之無倦率多成就)¶
　　荀　河内　徵音¶
　古今姓纂(周文王第十七子郇侯之後以國為氏/去邑為荀晉有荀林父生庚裔孫况)¶
<pb:KR3k0030_WYG_172-8b>¶
事類社稷之衞(荀林父之事君進思盡忠退/思補過是丨丨丨丨也左傳)公族大夫¶
(晉悼公即位使荀家荀㑹為丨丨丨/丨使訓卿之子弟共儉孝弟左傳)最為老師(荀卿趙/人年五)¶
(十始來游學於齊齊襄王時卿丨丨/丨丨三為祭酒適楚為蘭陵令史記)稱為神君(後漢荀/淑字季)¶
(和潁川人少有髙行博學名賢皆宗師/之補朗陵侯相涖事明理丨丨丨丨)荀氏八龍(荀爽/字慈)¶
(明十二通春秋論語潁川/語曰丨丨丨丨慈明無雙)軍國與籌(荀彧字文若曹操/用為司馬操雖征)¶
(伐在外丨丨事皆/丨彧丨焉魏志)佐命弼導(荀顗字景倩累遷侍中清/純體道忠允立朝有丨丨)¶
(丨丨之勲銘功太/常配享清廟晉書)奪我鳳池(荀朂字公曽久在中書専/管機事及失之甚罔罔悵)¶
(悵或有賀之者朂曰丨/丨丨凰丨諸君賀我邪)洛中英英(荀闓字道明京師語/曰丨丨丨丨荀道明)¶
<pb:KR3k0030_WYG_172-9a>¶
方伯之少(荀羡字令則禇褒以為長史曰荀生資逸羣/之氣將有冲天之舉遷徐州刺史時年二十)¶
(八中興丨丨未/有如羡丨丨者)目醜舍人(荀士遜為文清典見賞知音/在齊為中書舍人狀貌甚醜)¶
(丨曰丨/丨丨)¶
　　羊　河上　商音¶
　古今姓纂(晉羊舌大夫之後生職生赤伯華生肸叔/向鮒叔魚生食我春秋末始單姓為羊氏)¶
　(秦亂徙/居太山)¶
事類古之遺直(叔向晉大夫羊舌肸書詒子産/諫鑄刑書叔向丨丨丨丨左傳)獻魚懸¶
庭(後漢羊續字興祖為南陽太守/府丞嘗丨生丨受而丨於丨)九世清徳(晉羊祜字/叔子世吏)¶
<pb:KR3k0030_WYG_172-9b>¶
(二千石至祜丨/丨並以丨丨聞)輕裘緩帶(羊祜墾田襄陽大獲其利在/軍嘗丨丨丨丨身不被甲入)¶
(綜機密出/統方岳)建廟立碑(羊祜常造峴山置酒言詠終日不/倦及卒襄陽百姓於峴山丨丨丨)¶
(丨望其碑者莫不/流涕因名墮淚碑)兖州八伯(羊曼字祖延與阮放等八/人號丨丨丨丨而曼為䵬)¶
(伯蓋擬古/之八雋)鄒魯英賢(羊侃字祖忻歸梁為侍中武帝製/武宴詩示之侃即席應詔帝覽曰)¶
(吾聞仁者有勇今見勇者有/仁可謂丨丨遺風丨丨不絶)天狗下及(羊祉字靈祐性/剛愎愛刑名仕)¶
(魏假節龍驤將軍為秦梁二刺史當官不憚彊禦朝廷/以為剛斷每令出使頗為深文所經之處人號丨丨丨)¶
(丨/)尋山家詩(羊士諤不知何許人賦丨丨丨丨云主人/間語未開門繞田野菜飛黄蝶苕溪漁隠)¶
(甚稱/之)¶
<pb:KR3k0030_WYG_172-10a>¶
　　於　京兆　羽音¶
　古今姓纂(秦商鞅時有獻商於之地六百里則於之/姓葢因斯地而名大唐宇文化及將於士)¶
　(登以魏/州降)¶
事類(闕/)¶
　　惠(闕/)扶風　商音¶
　古今姓纂(周惠王支孫以謚為姓戰國有惠施為/梁相漢有交趾太守惠乘太僕惠闕)¶
事類(闕/)¶
　　甄　中山　徵音¶
<pb:KR3k0030_WYG_172-10b>¶
　古今姓纂(虞舜陶甄河濵因以為氏或音堅漢末太/保甄邯生豐司徒為中山著姓也中山無)¶
　(極邯六代孫逸後漢上蔡令女為魏文帝皇后生明/帝後追封安城侯子嚴孫暢生述六代孫𤣥成梁吏)¶
　(部尚書生詡詡曽/孫懐素唐盧陵令)¶
事類還金之美(甄彬有行業鄉黨稱善嘗以苧就人質/錢後贖苧於束中得五兩金即送還之)¶
(後為益州錄事參軍帶郫縣令將行同列五人梁武誡/以廉慎至彬獨曰卿昔有丨丨丨丨故不復以此言相)¶
(屬南/史)鳩雀棲廬(甄恬字彦約母喪廬墓側有白/丨白丨丨宿其丨州表其行狀)父子顯¶
名(唐甄逢濟子常以父名不得在國史欲詣京師自言/元和中袁滋表濟節行與權臯同科宜載國史有詔)¶
(贈濟秘書少監移書於史館逢與/其父俱當得書由是丨丨俱丨丨)¶
<pb:KR3k0030_WYG_172-11a>¶
　　麴　吳興　宫音¶
　古今姓纂(麴氏之後至漢麴譚生閟避難湟中因居/西平姓麴氏閟居西平十一代孫嘉仕沮)¶
　(渠/氏)¶
事類南門北樓(晉麴允為豪族西州為之語曰麴與/㳺牛羊不數頭丨問朱丨丨望青丨)壯¶
勇騎射(麴珍字舍洛西平酒泉人丨丨善丨/丨以帳内從神武封安康郡王北史)¶
　　家　京兆　角音¶
　古今姓纂(周大夫家父之後風俗通漢有家/羡北海家羡為劇令子孫因居焉)¶
事類作誦(家父丨丨以/䆒王訩詩)維宰(家伯丨/丨同上)¶
<pb:KR3k0030_WYG_172-11b>¶
　　封　渤海　宫音¶
　古今姓纂(姜姓炎帝之後封鉅為黄帝師胙土命氏/夏封父侯國君也今封丘是也後漢有侍)¶
　(中封岌湯海蓨縣封岌五代/孫仁孫釋晉侍中生挫&KR0757;)¶
事類有大臣體(封孚字處道外緫機事内參密謀雖位/任崇重謙虚博約甚丨丨丨之丨晉載)¶
(記/)有髙士風(封延伯字仲連三世同財為北州所/宗附為梁郡太守丨丨丨丨南史)風流¶
閑雅(封孝琰字士光修飭學尚有風儀位祕書丞以/丨丨自立威儀丨丨容止進退人皆慕之北史)封¶
軌四戒(丨丨字廣度以務徳慎言修身之本姦回讒/佞世之巨害乃為務徳慎言逺佞防姦丨丨)¶
識略過人(唐封倫字徳彛年方少舅盧思道/曰是兒丨丨丨丨當自致卿相)詔賜宫錦¶
<pb:KR3k0030_WYG_172-12a>¶
(封敖字碩夫雅為李徳裕所器㑹昌初為翰林學士屬/詞贍敏不為竒澁語切而理勝武宗使作詔書慰邊將)¶
(傷夷者曰傷居爾體痛/在朕躬丨丨以丨丨)解賜玉帶(封敖劉稹平徳裕以/定䇿功進太尉時草)¶
(制云云謂敖曰如君此等語/豈易得耶丨所丨丨丨贈之)¶
　　芮　平原　徵音¶
　古今姓纂(左傳周司徒芮伯周同姓國也芮伯萬之/後漢鉅鹿太守芮强吳郡太守芮彌丹陽)¶
　(人/)¶
事類質成(虞芮丨厥丨注二國争/田丨丨於文王也詩)桑柔(丨丨芮伯刺厲/王也詩又左周)¶
(芮良夫之詩曰大風有隧貪/人敗類注良夫芮伯字也)¶
<pb:KR3k0030_WYG_172-12b>¶
　　羿　濟郡　羽音¶
　古今姓纂(左傳有窮后羿/篡夏后相之位)¶
事類(闕/)¶
　　儲　河東　羽音¶
　古今姓纂(後漢儲太伯又富人儲老王莽亂以五伯/人據大庾嶺開元汜水尉儲光羲潤州人)¶
　(生石石生燕客燕客生調宗/𢎞文校書生隠撿校郎中)¶
事類為相幣交(孟子居鄒季任為任處守以幣交受之/而不報儲子丨丨以丨丨受之而不報)¶
(他日由鄒之任見季子由平陸之齊不見儲子屋廬子/喜曰連得間矣季子不得之鄒儲子得之平陸孟子)¶
<pb:KR3k0030_WYG_172-13a>¶
　　靳　西河　徵音¶
　古今姓纂(風俗通楚大夫靳歙又汾/陽侯靳彊秦六國有靳尚)¶
事類(闕/)¶
　　汲　清河　徵音¶
　古今姓纂(風俗通衞宣公太子/汲之後居汲因氏焉)¶
事類古社稷臣(前漢汲黯字長孺濮陽人性倨少禮面/折不能容人之過武帝曰丨有丨丨丨)¶
(如黯近/之矣)淮南憚黯(丨丨王謀反丨丨曰好直/諫守節死義難惑以非)淮陽卧治¶
(汲黯拜為淮陽太守見上曰臣常有狗馬病力不能任/郡事願為中郎出入禁闥補過拾遺上曰君薄淮陽邪)¶
<pb:KR3k0030_WYG_172-13b>¶
(吾今召君矣顧丨丨吏民不相/得吾徒得君之重丨而丨之)¶
　　邴　平陽　商音　與丙通¶
　古今姓纂(丙與邴通單丙者齊大夫丙歜之後漢功/臣表有髙苑侯丙猜𫝊封八代從邑者晉)¶
　(大夫邴豫食采於邴/因氏焉齊有邴意兹)¶
事類相問牛喘(前漢丙吉字少卿魯國人封博陽侯為/丞丨掾吏有贓罪與長休告終無所案)¶
(騐因馭吏言而科𤨏邊吏見謂憂邊思職出不/問羣鬭死傷而丨丨丨孝宣中興丙魏有聲)龍鳳重¶
寳(魏邴原字根矩少以操尚稱太祖署丞相啟事清静/足以厲俗貞固足以幹事所謂丨翰丨翼國之丨丨)¶
　　麋　汝南　宫音¶
<pb:KR3k0030_WYG_172-14a>¶
　古今姓纂(楚大夫受封南郡麋亭因以為姓東漢朐/山漢有麋竺生芳宋有麋朂之又麋信撰)¶
　(說要注/榖梁)¶
事類雍容風議(蜀麋竺字子仲拜安漢將軍雍容敦雅/而幹翮非所長待之以上賔之禮未嘗)¶
(有所統御丨丨/丨丨見禮於世)弓馬射御(子威官至虎賁中郎將威子/照虎騎監自竺至照皆便丨)¶
(丨善丨/丨同上)¶
　　松　東筦　宫音¶
　古今姓纂(秦始皇遇雨道封松/為五大夫後因氏焉)¶
事類(闕/)¶
<pb:KR3k0030_WYG_172-14b>¶
　¶
　¶
　¶
　¶
　¶
　¶
　¶
　古今合璧事類備要續集卷二十二¶
