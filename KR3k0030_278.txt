# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:08.804474
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 别集卷七十二
<pb:KR3k0030_WYG_278-1a>¶
欽定四庫全書¶
　古今合璧事類備要别集巻七十二¶
　　　　　　　　　　　　宋　謝維新　撰¶
　飛禽門¶
　　烏¶
　格物總論(烏鴉别名種類亦繁彼有小而多羣腹下/白者名鴉烏有小觜而白比他烏微小長)¶
　(而反哺其母者名慈烏另有一種大啄及白頸而不/能反哺者非慈烏南人謂之鬼雀鳴則㐫咎是也然)¶
　(北人聞其鳴則喜南人/反是亦善避矰弋彈射)¶
<pb:KR3k0030_WYG_278-1b>¶
事類火精生(熒惑丨丨丨朱鳥古今/注所謂赤烏也抱朴子)陽數竒(日中三足/烏丨丨丨)¶
(也同/上)日中踆(丨丨冇丨烏注踆獨蹲止/不行謂三足也淮南子)羿仰射(堯時十/日並出)¶
(堯命丨丨丨十日中其九/烏皆死墮其羽翼同上)舜孝感(丨至丨丨三足烏/集其庭抱朴子)流¶
為烏(武王渡河既渡有火自上復於下至/于王屋丨丨丨其色赤其聲魄史記)愛及烏(武王/登夏)¶
(臺以臨殷民周公旦曰臣聞之丨其人丨/其屋上丨憎其人者憎其除胥太公六韜)城有烏(叔向/曰丨)¶
(上丨丨齊/師其遁)幕有烏(楚師夜遁諜告/曰丨丨丨矣)烏聲樂(師曠曰烏丨/之丨丨齊師)¶
(其遁/並左)烏頭白(秦止燕太子丹為質丹不聽曰丨丨丨/乃可歸丹仰天嘆烏乃白頭遂歸史記)老¶
萊弄(丨丨子行年七十或丨烏/於親側欲其喜焉孝子傳)宋得夢(丨公子丨丨已/為烏喙加於南)¶
<pb:KR3k0030_WYG_278-2a>¶
(門尾加於桐門曰子夢美/必立也後為昭公左哀公)棲其冠(曾子至孝三足/烏丨丨丨家語)集其¶
府(朱博為御史大夫先時御史府有松栢樹常有烏/數千丨丨上朝去暮來號朝夕烏數月不來本傳)烏¶
銜皷(東陽顔烏純孝後有羣丨丨丨集顔所居之村烏/口皆傷一境皆以為顔至孝即於皷處立縣名為)¶
(烏傷王莽改/為丨孝異苑)烏攫肉(黄霸使吏出小吏食道傍丨丨其/丨還霸迎謂曰甚苦食於道傍乃)¶
(為丨丨丨吏大驚以為/霸盡知其啓居本傳)烏洞腋(武帝時御幕上有烏命/虎賁中郎將王吉射之)¶
(吉祝曰矢一發丨丨丨至尊夀/萬嵗臣夀二千石遂中之晉書)尾畢逋(桓帝時童謡曰/城上烏丨丨丨)¶
(一年生九雛公為吏兒為/徒一徒死百乗車續漢書)頭有角(章帝元和三年代郡/髙栁烏生子三足大)¶
(如鷄赤色丨丨丨/寸餘東觀漢記)飾烏鏡(丨丨鶻丨/白氏帖)著鴉經(世有傳隂/陽局鴉經)¶
<pb:KR3k0030_WYG_278-2b>¶
(謂東方所丨大畧先數其聲第一聲即是/甲聲以十干數之辨其急緩以定吉凶)赤烏見(晉武/帝元)¶
(年有丨丨/丨白氏帖)白烏集(晉虞傅為鄱陽令/丨丨羣丨其庭樹)三足烏(漢獻帝延/康元年丨)¶
(丨丨見乂西王母以/丨丨丨為使白氏帖)二慈烏(北齊蕭倣字希然居喪廬/前有丨丨丨各集一樹自)¶
(午以前循庭飲啄自午以後不下樹每到臨時舒翼/悲鳴有似助哀家人見之未嘗闕時以為孝感也)烏¶
相風(長安靈臺上有相風銅丨/有千里風則動白氏帖)烏接丸(彭澤有丨能丨/丨行者丸飯投)¶
(之髙下無/失吳錄)烏巢門(呉順至孝養母/有赤丨丨丨)烏羣噪(李敬業蘇孝/祥率騎兵五)¶
(千夜度擊敬業孝祥死/有丨丨丨敬業營上)烏聲悲(韓偓崔𦙍請以渾王為/元帥帝問偓他日累吾)¶
(兒否偓曰陛下在東内時天隂雺王聞烏聲曰上與后/幽困丨鵲丨亦丨陛下聞之惻然有是否帝曰然是兒)¶
<pb:KR3k0030_WYG_278-3a>¶
(天生忠孝與人異意/遂决偓附𦙍類此)集㦸架(栁仲郢為諫議大夫每遷/必烏丨升平第庭樹丨丨)¶
(皆滿五日乃散及/是不復集卒於鎮)巢所居(宋敬則兄仁軌𨼆居養親常/誨子弟曰終身讓路不枉百)¶
(步終身讓畔不失一/段有赤烏丨丨丨樹)嗛柴為城(貞元十八年六月烏集/徐州之滕縣丨丨丨丨)¶
(中有白烏一碧/烏一也五行志)來巢孕卵(崔希喬以仁孝稱其在并州/㕔前叢葦上有小烏如鷦鷯)¶
(丨丨丨丨五色如鷄子雛見月餘五色成文大如鵝/馴擾閒暇頃之飛翔時歸舊所號來巢烏北夢𤨏言)目¶
薄地鴉(五代蜀吕彦徳驍勇善騎射嘗從王宗播宗儔/征討冠牛革帽披漆甲跨烏馬執斫刺刀軍中)¶
(丨為丨丨丨/十國紀年)號李鴉兒(李克用少驍勇軍中丨曰丨丨/丨威名蓋於代北五代史唐莊)¶
(宗/紀)鴉噪殿樹(韓全誨初帝至鳳翔有丨數萬丨丨丨/謂之神鴉俄而鴉不來人以為恐本傳)鴉¶
<pb:KR3k0030_WYG_278-3b>¶
噪庭樹(劉漢宏丨丨諸丨/命斫丨孔氏帖)全樹借棲(李義父始召見太/宗令詠烏云日影)¶
(颺朝彩琴中聞夜啼上林多少樹不借一/枝棲帝曰吾將丨丨丨汝豈惟一枝本傅)作賦見責(范/文)¶
(正公始以獻百官圖譏切吕申公坐貶饒州梅聖俞時/官旁郡作靈烏賦以寄所謂事將兆而獻忠人反謂爾)¶
(多凶蓋為范公設也故公亦作賦報之有云知我者謂/吉之先不知我者謂凶之類及公秉政聖俞久困意公)¶
(必援己而漠然無意所薦乃孫明復李泰伯聖俞有怨/言遂丨靈烏後丨以丨丨之世頗以聖俞為隘石林燕)¶
(語/)成公綏孝烏賦序(有孝烏集子之蘆乃喟然而嘆曰/余無仁惠之德祥禽曷為而至哉)¶
(夫烏之為瑞久矣以其反哺識養故為吉烏是以周書/神其流變詩人瞻其所集望室者瞻其爰止愛屋者及)¶
(其增嘆兹蓋古人所以為稱若乃三足徳靈國有道則/見國無道則𨼆斯乃鳳鳥之德何以加焉鵩惡鳥而賈)¶
<pb:KR3k0030_WYG_278-4a>¶
(生懼之烏善禽而吾嘉焉懼惡/而作歌嘉善而賦之不亦可乎)梅聖俞靈烏賦(烏之為/靈者何)¶
(噫豈獨是烏也夫人之靈大者賢小者智獸之靈大者/麟小者駒蟲之靈大者龍小者龜鳥之靈大者鳳小者)¶
(烏賢不時而用智給給兮為世所趍麟不時而出駒流/汗兮擾擾於修途龍不時而見龜七十二鑽兮寧自保)¶
(其堅軀鳳不時而見烏啞啞兮招唾罵於里閭烏兮來/前事將兆而獻忠人反謂爾多㓙㓙不本於爾爾又安)¶
(能㐫㐫人自㐫爾告之㐫是以為㐫爾之不告兮㐫豈/能吉告而先知兮謂㐫從爾出胡不若鳳之時鳴人不)¶
(怪兮不驚龜自神而刳殼駒負駿而死行知鶩能而日/役體劬劬兮喪精烏兮爾靈吾今語汝庶或汝聽結爾)¶
(舌兮勿睥睨往/來城頭無爾累)范希文靈烏賦(梅君聖俞作是賦曾不/我鄙而寄以為好因勉)¶
(而和之庶㡬感物之意殊塗而同歸矣於靈烏靈烏爾/之為禽兮何不髙翔而逺翥何為號呼  人兮告吉㐫)¶
<pb:KR3k0030_WYG_278-4b>¶
(而逢怒方將拆爾翅而烹爾軀徒悔焉而忘路彼啞啞/兮如愬請臆對而心諭我有生兮累隂陽之含育我有)¶
(質兮處天地之覆露長慈母之危巢託主人之佳樹斤/不我伐彈不我仆母之鞠兮孔艱主之仁兮則安度春)¶
(風兮既成我以羽翰眷庭柯兮欲去君而盤桓思報之/意厥聲或異警於未形恐於未熾知我者謂吉之先不)¶
(知我者謂㐫之類故告之則反灾於身不告之則稔禍/於人主恩或忘我懷靡臧雖死而告為㐫之防亦由桑)¶
(拱於庭懼而修德俾王之興雉雊于鼎懼而修德俾王/之盛天聽甚邇人言曷病彼希聲之鳳凰亦見譏於楚)¶
(狂彼不世之麒麟亦見傷於魯人鳳凰豈以譏而不靈/麟豈以傷而不仁故割而可巻孰為神兵焚而可變孰)¶
(為英瓊寧鳴而死不黙而生胡不學太倉之鼠兮何必/仁為豐食而肥倉茍竭兮吾將安歸又不學荒城之狐)¶
(兮何必義為深穴而威城茍圯兮吾將疇依寜驥子之/困於馳鶩兮鴑駘泰於芻養寧鴛雛之饑於雲霄兮鴟)¶
<pb:KR3k0030_WYG_278-5a>¶
(鳶飫乎草莽君不見仲尼之云兮予欲無言纍纍四方/曽不得已焉又不見孟軻之志兮養其浩然皇皇三月)¶
(曾何敢以休焉此小者優優而大者乾乾我烏也勤於/母兮自天愛於主兮自天人有言兮是然人無言兮是)¶
(然/)¶
詩集啞啞(慈烏失其母丨丨吐哀音晝夜不飛去經年/守故林夜夜夜半啼聞者為沾襟聲中如告)¶
(訴未盡反哺心百鳥豈無母爾獨哀怨深應是母慈重/使爾悲不任昔有呉起者母殁喪不臨嗟哉斯徒輩其)¶
(心不如禽慈烏復慈烏/烏中之曾參白居易)憧憧(青青窻前栁鬱鬱井上桐/貪烏占棲息慈烏獨不容)¶
(慈烏爾奚何來往何丨丨曉去先晨皷暮歸後昏鐘辛/苦塵土間飛啄禾黍叢得食將哺母饑腸不自充主人)¶
(憎慈烏命予削彈弓絃續會稽竹丸鑄金山銅慈烏求/母食飛下爾庭中數粒未入口一丸已中胷仰天號一)¶
<pb:KR3k0030_WYG_278-5b>¶
(聲似欲訴蒼穹反哺日未足非是惜微躬誰能持此寃/一為問化工胡然大觜烏反得天年終白居易和大觜)¶
(烏/)生雛(城上烏一年丨九丨氄毛不自煖張翼强相呼/羽成翮備各西東丁年賦命有窮通不見髙飛)¶
(帝輦側逺託日輪中尚逢王吉箭猶嬰唐羿弓豈知變/采救燕質入夢祚昭公流聲表師遁集幕示營空靈臺)¶
(已鑄象流蘇時/候風梁劉孝威)反哺(鳥啼東南林危巢雛五六心在安/巢枝一日千往復脱網得羣食入)¶
(口不入腹窮生俾丨/丨豈能報成育文監)夜半啼(庭樹烏爾何不向别處栖/夜夜丨丨當户丨家人把)¶
(燭出洞户驚栖出羣飛落樹一飛直欲飛上天回回不/離舊栖處未明重繞主人屋欲下空中黒相觸風飄雨)¶
(濕亦不移君家樹/頭多好枝李白)枝上啼(黄雲城邊烏欲棲歸飛啞啞/丨丨丨機中織婦秦川女碧)¶
(紗如煙隔窻語停梭悵然憶/故人獨宿孤房淚如雨李白)團飯喚(百年曾泛馬當灣/丨丨丨鴉篙楫間)¶
<pb:KR3k0030_WYG_278-6a>¶
(今日江邊飛不下應知/人世足機關余安道)踏稍墮(已是霜林葉爛紅那禁/動地曉來風寒鴉可是)¶
(矜渠黠丨折枯丨/不丨空楊廷秀)¶
　　鵲¶
　格物總論(鵲一名飛駮形類於鴉而差小觜尖足爪白/黒頸項背深綠色臆腹脅白翮與尾毛黒)¶
　(相間善為巢開口背太嵗此非才智任自然也其聲/楂楂然南人聞其噪則喜北人聞其噪則悲未必鵲)¶
　(之能知吉㓙蓋人/自為之悲喜然耳)¶
事類飛&KR2905;(鵲鵙醜其/丨丨爾雅)始巢(季冬之月鵲/丨丨記月令)知嵗(鵲巢開口/背太嵗博)¶
(物志又鵲丨太/丨所在説文)知風(鵲巢丨丨之所起又乾鵲知來而/不知往丨來嵗多丨則巢於下枝)¶
<pb:KR3k0030_WYG_278-6b>¶
(而不知童子探/其卵淮南子)填河(烏鵲丨丨成橋/而渡織女同上)銜火(鳴鵲丨丨/洞㝠記)抵¶
玉(崑崙之下以丨/璞丨鵲鹽鐡論)圓嶠多(丨丨山丨太鵲髙一丈羣飛/採不周之粟於其上拾遺記)¶
塗循獻(周成王時丨丨國丨/丹鵲一雌一雄同上)削木為(公輸子竹丨丨鵲/鵲成飛三日不下)¶
(自以為/巧墨子)執彈留(莊子㳺彫陵之樊見異鵲翼廣七尺目/大逕寸撼周之顙而集於栗林莊周褰)¶
(裳躍步丨/丨而留之)立枯枝(孝武帝燕坐未央前殿新雨止東方/朔執㦸在階傍屈指獨語上問之對)¶
(曰殿後栢樹上有鵲丨丨丨上東向而鳴視之果然朔/曰以人事言之風從東方來鵲尾長傍風則傾背風則)¶
(蹷必當順風而立/是以知也别傳)化圓石(張顥為梁州有山鵲飛翔丨/丨丨顥椎破之得一金印文)¶
(曰忠孝/侯印)占鵲言(魏管輅見安德令劉長仁丨有鳴鵲來/在閣屋上其聲甚急輅曰丨丨東北一)¶
<pb:KR3k0030_WYG_278-7a>¶
(婦昨殺夫牽引西家至時果有東北同伍氏東告隣婦/手殺其夫詐言西家人與夫有嫌殺我壻也又奚永洛)¶
(與張子信對坐有鵲正鳴於庭樹間子信曰鵲言不善/當有口舌事今夜有喚必不得徃子信去後是夜琅琊)¶
(王五使召之且以刺喚永洛詐/稱墮馬遂免於難焉北齊書)探鵲&KR1145;(晉王澄為荆州/將之鎮送者傾)¶
(朝澄見樹上鵲巢便脱衣上樹丨/&KR1145;而弄之神氣肅然旁若無人)巢發石車(唐髙祖圍/堯君素於)¶
(蒲州糧盡人相食有烏鵲丨其丨丨丨車/心遂離官軍斬其首送之京師舊唐書)噪獄屋樓(貞/觀)¶
(中黎景逸居空青山有鵲巢其庭每以餘食飯之甚馴/熟後景逸出仕被誣下獄一日有鵲於獄樓上下向景)¶
(逸喜噪久之已而赦果下官詰其由云路遥見𤣥/衣素襟人説三日赦必至乃鵲傳之也朝野僉載)巢寢¶
殿前(貞觀中忽有白鵲營丨於丨丨丨槐上其巢合歡/如腰鼔左右拜舞稱賀上曰我常笑隋煬帝好祥)¶
<pb:KR3k0030_WYG_278-7b>¶
(瑞祥瑞在得賢此何足賀乃命/毁巢鵲放於野外通鑑太宗紀)鵲巢轍中(天寳十三載/葉縣有丨丨)¶
(于車丨丨不巢木/而巢地失其所也)鵲巢碑上(苗晉卿嘗自為父/碑文有丨丨丨丨)㗸木安¶
梁(崔圓相公妻在家時與姊妹戲於後園見二鵲營巢/共丨一丨如筆管長尺餘丨巢中衆悉不見俗言見)¶
(鵲上丨必貴/酉陽雜俎)㗸柴補隙(大厯八年乾陵上仙觀天尊殿/有雙鵲丨丨及泥丨葺丨壞一)¶
(十五處宰臣/上表賀同上)兆曰靈鵲(時人之家聞鵲聲皆為喜/丨丨丨丨報喜天寳遺事)目為¶
喜鵲(竇參申其族子也為給事中參親愛每除吏多訪/申申因得招賂漏禁密語故申所至人丨丨丨丨)¶
(孔氏/帖)巢梧樹上(貞元三年中書省梧桐樹上有鵲以/泥為丨焚其巢可禳狐魅酉陽雜俎)巢¶
麥田中(王處直野鵲數百丨丨丨/丨人皆知其不祥五代史)鵲送柯侯(熙寧中柯/侯仲常通)¶
<pb:KR3k0030_WYG_278-8a>¶
(守漳州以救饑得民有二鵲棲其㕔事訖侯/之去丨亦丨之漳人異焉蘇子瞻為賦詩)魏武帝短¶
歌行(月明星稀烏鵲南飛/遶樹三匝無枝可依)陳無己鷙鵲詩(辛巳夏四月/庚戌日將宴)¶
(與客追凉露坐有雀引雛二三集垣下行且哺俄有鵲/至自北俛啄雀間初循循少焉就雀間遽攫一雛而升)¶
(於垣出雀不意悲鳴啾啾奮身抵鵲再三欲奪鵲竟磔/雛以食不顧如得計然坐客嘆息余感之賦是詩  若)¶
(奚不鸇吾知避而遷汝胡不貍吾知逺而馳宵通吾巢/晨並吾枝懷毒姙㓙初不汝期莽恭拳拳甫笑嬉嬉情)¶
(貌深厚孰/從而追)¶
詩集楂楂(丨丨鵲鳴聲/韓愈雜詩)喃喃(丹鵲車飛來丨丨送/君札杜牧送孟先輩)來揺¶
尾(棄羶在庭際雙鵲丨丨丨欲啄怕人驚喜語/晴花裏何况佞倖人微禽解如此皮日休)未安巢¶
<pb:KR3k0030_WYG_278-8b>¶
(還聞月下鵲三繞丨/丨丨李白贈郤圓)兩度填河(繞樹無依月正髙鄴城/新淚濺雲袍㡬年始得)¶
(逢秋□丨丨/丨丨莫告勞)髙處營巢(偏承雨露潤毛衣黑白分明衆/所知丨丨丨丨親鳳闕靜時閒)¶
(語上龍墀化為金印新祥瑞飛向銀河舊路岐/莫怪天涯棲不穏託身須是萬年枝韓渥詩)仁格異¶
族(昔我先君子仁孝行於家家有五畆園么鳳集桐花/是時烏與鵲巢&KR1145;可俯拏憶我與諸兒飼食觀羣呀)¶
(里人驚瑞異野老笑而嗟云此方乳哺甚畏鳶與蛇手/足之所及二物不敢加至人若可信衆鳥不可遐故知)¶
(中孚化可及魚與蝦柯侯古循吏悃愊真無華臨漳所/全活數等江干沙丨心丨丨丨兩鵲巢其衙但恨不能)¶
(言相對空楂楂善意以類應古語良/非誇君看彼酷吏所至號鬼車坡)喜報主人(鮮鮮毛/羽耀朝)¶
(輝紅粉墻頭綠樹枝日暖風輕言/語軟應將丨丨丨丨知歐陽永叔)幾度送非(纔見離巢/羽翼開盡)¶
<pb:KR3k0030_WYG_278-9a>¶
(能輕颺出塵埃人間樹好紛紛占天上橋成草草回丨/丨丨丨臨玉户一時傳喜到粧臺若教顔色如霜雪應)¶
(與清平/作瑞來)¶
　¶
　¶
　¶
　¶
　¶
　¶
<pb:KR3k0030_WYG_278-9b>¶
　¶
　¶
　¶
　¶
　¶
　¶
　¶
　古今合璧事類備要别集巻七十二¶
