# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:10.274940
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 外集卷三十二
<pb:KR3k0030_WYG_332-1a>¶
欽定四庫全書¶
　古今合璧事類備要外集卷三十二¶
　　　　　　　　　　　　宋　謝維新　撰¶
　璽綬門¶
　　　玉璽¶
　器物叢談(璽王者印也所以主土亦所以示信於天/下凡九各有文刻皆以玉為之螭虎紐黄)¶
　(赤綬四采武都紫泥封盛以青囊白素裏兩端無縫/尺一板中約署其用之各有攸當也然三代以前未)¶
　(有聞焉爰自秦始皇時藍田山得美玉刻之仍用丞/相斯篆其文自是以來經歴數代屢喪屢得迨至李)¶
<pb:KR3k0030_WYG_332-1b>¶
　(唐所刻又多及至末世喪亂不免亡失至周廣順中/詔造二寶天開我宋受命傳之列聖相承又多增刻)¶
　(南渡惟鎮國神寶在焉他皆為金所刼取而去嗣後/天人效順又有以國寶陸續來歸我者神器至公歸)¶
　(有德鳴/呼盛哉)¶
事類玉為(天子有傳國璽及八璽皆丨丨之神璽以鎮/中國藏而不用受命璽以封襌禮神皇帝於)¶
(璽以報王公書皇帝之璽以勞王公皇帝信璽以召王/公天子行璽以報四夷書天子之璽以勞四夷天子信)¶
(璽以召兵四夷皆/泥封後輿服志)金為(太皇太后皇太子及妃璽皆丨/丨之藏而不用太皇太后封令)¶
(書以宮官印皇后以内侍省印皇/太子以左春坊印妃以内坊印)函封(大朝㑹則符璽/郎進神璽受命)¶
(璽于御座行幸則合八璽/為五轝丨從于黃鉞之内)泥封(凡天子璽皆以武都紫/泥青囊素裏兩端無縫)¶
<pb:KR3k0030_WYG_332-2a>¶
(尺一板中/約署同上)秦制(乗輿六璽丨丨也曰皇帝行璽皇帝之/璽皇帝信璽天子行璽天子之璽天子)¶
(信璽漢遵秦不改又有秦知璽藍田玉璽螭/獸紐在六寶之外文曰受天之命皇帝壽昌)漢寶(丨髙/祖佩)¶
(之後世名曰傳國璽與新蛇劒/俱為乗輿所丨並晉輿服志)皇帝璽(沛公至覇上秦/皇子嬰素車白)¶
(馬係頸以組封丨丨丨符/節降枳道旁漢髙祖紀)天子璽(代王至渭橋羣臣拜/謁稱臣代王下拜太)¶
(尉勃乃跪上丨/丨丨文帝紀)郎不授光(殿中嘗有恠一夜羣臣相驚/光召符璽丨丨肯丨丨光欲)¶
(奪之郎按劒曰臣頭可得璽不可得/也光甚誼之明日詔增此郎秩二等)后以授舜(初髙祖/入咸陽)¶
(得秦璽及即天子位因御服其璽世世傳授號曰傳國/璽以儒子未立璽藏長樂宫及莽即位請璽元后元后)¶
(不肯以授莽莽使安陽侯王舜諭㫖太后怒罵之曰而/屬父子宗族䝉漢家力富貴累世既無以報受人孤寄)¶
<pb:KR3k0030_WYG_332-2b>¶
(便奪取其國為人如此者狗不食其餘若自以金匱符/印命為新皇帝當自更作璽何以用此亡國不祥璽我)¶
(為漢家老寡婦旦暮且死欲與此璽俱𦵏不可得也太/后因涕泣舜曰莽必欲得傳國璽寜能終不與邪太丨)¶
(聞舜語切乃出璽投之地丨丨丨/曰我老已知而兄弟今族滅也)璽書勉厲(帝二千石/有治理以)¶
(丨丨丨丨/增秩賜金)璽書既至(光武賜竇融璽書因授融為凉州/牧丨丨丨丨河西咸驚以為天子)¶
(明見萬/里之外)璽以洛南(漢大亂天子北詣河上六璽不自隨/掌璽者以投井孫堅討董卓頓軍洛)¶
(南其井毎有五色氣從中出堅使人浚之得漢傳國玉/璽其文曰受命于天既夀永昌方圓四寸上紐文盤)¶
(五龍龍上/一角缺)璽還江南(懷市没胡傳國丨没于劉聰後又/没于石勒及石季龍死胡亂及帝)¶
(世乃丨丨丨/晉輿服志)皇天命德(初太宗刻文命𤣥璽以白玉為/螭首文曰丨丨景丨有丨者昌)¶
<pb:KR3k0030_WYG_332-3a>¶
(至武后改諸璽皆為寶中宗即位復為璽開元六年復/為寶天寶初改璽書為寶書十載改傳國寶為承天大)¶
(寶唐/志)上天賜寶(唐肅宗元年建子月十六夜女尼真如/怱見二皂衣引至一所見天帝因出寶)¶
(授真如曰汝往令刺史崔侁進達於天子肅宗寢疾方/甚視寶召代宗謂曰汝自楚王為皇太子今丨丨丨丨)¶
(獲於楚州天祚汝也宜保愛之代/宗再拜受賜即日以寶應紀年云)疑璽已焚(晉宗室延/煦契丹滅)¶
(晉出帝與太后遣延煦延寶齎降表玉璽金印以歸契/丹契丹得璽以為製作非工與前史所傳者異命延煦)¶
(等還報求真璽出帝以狀答曰頃路王從珂自焚於洛/陽玉璽不知所在丨已焚之元帝受命命玉工製此璽)¶
(在位羣臣皆/知之乃已)奉璽來降(寶建徳斬于長安市齊善行乃/與裴矩及建徳妻丨山東之地)¶
(傳國八/丨丨丨)廣順二寶(舊制乗輿六寶唐改為寶唐末喪亂/或多亡失周丨丨中詔造丨丨曰皇)¶
<pb:KR3k0030_WYG_332-3b>¶
(帝承天受命之寶皇帝神寶太祖受命傳其二寶至太/宗又别制承天受命之寶至道三年中書門下言皇帝)¶
(受命寶請以皇帝恭膺/天命之寶為文詔曰可)皇祐神寶(丨丨五年作鎮國丨/丨謂輔臣曰有良玉)¶
(大尺而厚半之盖希世之珍也不可以為服玩具/天下八璽一曰神璽遂令梁適撰寶名而刻之)乾興¶
受命(丨丨作丨丨寶曰/恭膺天命之寶)嘉祐篆文(丨丨八年英宗即位/作受命寶命歐陽脩)¶
(丨其丨曰皇帝/恭膺天命之寶)夐無前比(大觀元年十一月詔朕承祖/宗休烈萬邦作孚永惟受命)¶
(之符當有一代之制尚循秦六璽之用度越百年之乆/或未大備自天申命地不愛寶得全玉於異土得好工)¶
(於編氓八寶既成丨丨丨丨可以/來年正月御大慶殿恭受八寶)真希世寶(建炎二年/詔有司築)¶
(圓壇於南門外初政和所造九寶其八為金虜刼取惟/鎮國寶在焉至是上以宣示執政玉色溫潤丨丨丨之)¶
<pb:KR3k0030_WYG_332-4a>¶
(丨/也)賫玉璽至(建炎元年謝克家以張邦昌命丨丨丨丨/文曰太宗受命之寶上動哭命汪伯彦司)¶
(之/)奉玉寶獻(嘉定勅迺者山東河北連城慕義爰致殊/方效順肅丨丨丨來丨于京質理温純篆)¶
(刻精古文曰皇帝恭膺天命之寶暨厥圖開登/載燦然實惟我祖宗之舊繼獲玉檢其文亦同)玉璽譜¶
(傳國璽是秦始皇所刻其玉出藍田山是丞相李斯所/書其文曰受命于天既夀永昌漢髙祖定三秦秦王子)¶
(嬰獻此璽及漢髙即位仍佩之因以相傳故號曰傳國/璽漢昭帝時殿中一夜相驚霍光即召持節郎取璽郎)¶
(不與光欲奪之郎按劒曰頭可得璽不可得光善之明/日遷郎秩二等光後廢昌邑王賀立宣帝光自手解取)¶
(賀璽扶令下殿至漢平帝王莽纂位就元后求璽乃出/璽投之于地璽上螭一角缺及莽敗時帶璽綬避火於)¶
(漸臺商人杜呉殺莽取綬不知取璽及莽頭公賓就見/綬間綬主所在及斬莽首莽璽與王憲憲得無所送又)¶
<pb:KR3k0030_WYG_332-4b>¶
(自乗天子車輦李松入長安斬送璽詣宛上更始赤眉/大司馬謝禄至髙陵更始奉璽赤眉赤眉立劉盆子建)¶
(武三年盆子敗于宜陽璽還光武孫堅從桂陽入討董/卓卓時已焚燒洛邑徙都長安堅軍於城南見井中旦)¶
(旦有光軍人莫敢汲堅乃探得璽初卓作亂掌璽者投/于井中故堅得之袁紹有僭盗意乃拘堅妻逼求之紹)¶
(得璽見魏舉以向肘魏武惡之紹敗得璽還漢以襌魏/魏以禪晉趙王倫篡立使義陽王威就恵帝取璽帝不)¶
(與强奪之晉帝永嘉五年王彌立入洛陽執懷帝及傳/國六璽詣劉曜後為石勒所并璽復屬勒刻一邊云天)¶
(命石氏此題今不復存勒為冉閔所滅此璽屬閔閔敗/璽存閔大將軍蔣幹晉鎮西將軍謝尚遣督䕶何融至)¶
(購賞得之以晉穆帝永和八年還江南晉元帝東渡歴/數帝無玉璽北人皆云司馬家是白板天子太平御覽)¶
詩集降紫泥(天書丨/丨丨李)¶
<pb:KR3k0030_WYG_332-5a>¶
　　　印¶
　器物叢談(印亦所以示信也惟天子印曰璽用玉其/餘王公卿大夫士或曰印或曰草非用金)¶
　(銀則用銅鐵有綬綬之色各不同以辨尊卑貴賤之/等皆有文刻上古無是也爰自三代俗化雕文詐偽)¶
　(並興始有印綬之設以檢/姦萌秦漢不古從可知已)¶
事類印文(諸侯正印黃金橐駞鈕丨曰璽列侯黄金龜/鈕文曰丨丞相黄金龜鈕丨曰章二千石銀)¶
(印六百石銅印鼻/鈕文曰丨漢舊儀)印章(乃設丨丨作/信萬國印銘)銀黃(黃金印丨綬/是謂銀丨)¶
金紫(相國太尉御史大夫太傅太師/太保皆丨印丨綬前百官表)銅黑(凡吏秩比二/千石以上皆)¶
(銀印青綬光禄大夫無秩北六百石以上皆丨印丨綬/大夫博士御史謁者郎無比二百石以上皆丨印黃綬)¶
<pb:KR3k0030_WYG_332-5b>¶
(前百/官表)銀青(郡公縣公縣侯大夫夫人/丨印丨綬晉輿服又見前)蘇秦佩(丨丨丨六園/相印史本傳)¶
蔡澤懷(丨丨謂其御曰丨黄金之印結紫綬於腰/揖遜人主之前食禄富貴四十三年足矣)刓不¶
與(項羽為人刻/印丨忍丨丨)令趣銷(項羽急圍漢王於榮陽酈食其/謀立六國後以撓楚權漢王曰)¶
(善趣刻印先生行佩之酈生未行良從外來漢王方食/具以酈生計告良良曰誰為陛下畫此計者陛下事去)¶
(矣臣請借前箸以籌之云云漢王輟食/吐哺罵曰豎儒幾敗乃公事丨丨丨印)無易堯(周昌既/為趙相)¶
(髙祖以御史大夫印弄之熟視/堯曰北印丨丨丨者遂拜之)使立信(漢王丨張良操/印丨韓丨為齊)¶
(王/)得一匱(秦時自相署置官之印/也夏侯嬰從擊秦得之)五字印(漢武時據土/數五故丨丨)¶
(為印文若印文不足/五字則以之字足之)方寸印(陛下以丨丨之丨丈二之/組鎮於天下淮南王書)¶
<pb:KR3k0030_WYG_332-6a>¶
欒大受(漢武令刻玉印賜丨丨文成文曰天道將軍使/使衣羽衣夜立白茅上五利將軍亦立白茅上)¶
(丨印以/示不臣)買臣懷(朱丨丨拜㑹稽太守丨/其印綬而入㑹稽郡)石顯纍(漢丨丨/元帝時)¶
(為中書令與僕射梁少府五鹿充宗結黨附倚者皆得/寵位民歌曰牢邪石邪五鹿客邪印何纍丨綬若若邪)¶
(言其兼官/據勢也)鵲飛化(張顥為梁相雨後有山丨丨丨為圓/石破之得金印文曰忠孝侯印海錄)¶
龜左顧(孔愉討華軼功封餘不亭侯愉嘗行經餘不亭/見籠龜於路者愉買而放之溪中龜中流左顧)¶
(者數四及是鑄侯印而印丨丨丨三鑄如初/印工以告愉為司徒長史乃悟遂佩焉本傳)取金印(周/顗)¶
(曰今年殺諸賊奴丨/丨丨如斗大擊肘後)齎金印(晉宗室延煦/事見前璽注)許上印(裴寂/遷左)¶
(僕射帝置酒含章殿歡甚寂頓首曰始陛下發太原約/天下已定丨丨丨綬今四海妥安願賜骸骨歸田里)¶
<pb:KR3k0030_WYG_332-6b>¶
久當印(程忌以錢穀奮而至宰相/自以非人望不敢丨丨丨)監軍有印(宗室説馬/燧節度太)¶
(原辟署少尹李自良代燧自良卒説與監軍王定逺袐/其喪詔以通主為節度使授説行軍節度留後定逺自)¶
(以有勞於説頗横恣請别/賜印丨丨丨丨自定逺始)中人假印(李藩李吉甫復相/藩頗沮止會呉少)¶
(陽襲淮西節度吉甫已見帝濳欲中藩即奏曰道逢中/人假印節與呉少陽臣為陛下恨之帝變色不平翌日)¶
(罷藩為太/子詹事)懷走京師(盧奕黄門監懷慎子也留臺東都/兼知武部選安禄山䧟東都吏亡)¶
(散奕前遣妻子丨/印間道丨丨丨)挈走京陽(劉允章為東都留守黄巢/至分司李磎丨尚書印丨)¶
(丨丨允章寄治河清巢僣號輒受偽官文書盡用金統/遣取印磎所磎不與更悔愧移檄近鎮起兵捍賊磎持)¶
(印還/之)倒司農印(段秀實會源休教朱泚偽迎天子遣將/韓旻領鋭師三千疾馳奉天秀實以為)¶
<pb:KR3k0030_WYG_332-7a>¶
(宗社之危不容喘乃遣人喻大吏岐靈岳/竊取令言印不獲乃丨用丨丨丨進其兵)倒都統印(李/崧)¶
(劉皇后聽讒者言遣人教繼岌殺郭崇韜人情不安崧見/繼岌曰王何作此危事今逺軍五千里不見咫尺之詔)¶
(殺大臣是召亂也乃召書史三四人登樓去梯夜以/黃紙作詔書丨用丨丨丨明日告諭諸軍人心乃定)復¶
還故處(裴度平章中書失印度自如左右白復於故處/得印度不應或問其故曰此必吏人盗之以印)¶
(書卷耳急則投諸水火緩/則丨丨丨丨人復其識量)控制萬里(唐王忠嗣為河西/隴右節度權朔方)¶
(河東節度佩四將印勁兵重/地丨丨丨丨近古未有也)寶函金印(順宗元和五年/給事中張維則)¶
(自新羅使囘云於海上泊洲島間見花木臺殿有數公/子命一青衣捧金龜印以授維則乃寘之於丨丨復語)¶
(維則曰致皇帝還舟中囘顧舊路悉無蹤跡丨龜長五/寸上負黄金王丨面方一寸八分其篆文曰鳳芝龍木)¶
<pb:KR3k0030_WYG_332-7b>¶
(受無疆維則達京師即具以事/進上曰朕前世豈非仙人乎)玉册金印(唐莊宗入洛/鏐遣使貢獻)¶
(求玉册莊宗下其議於有司羣臣皆以為非天子不/得用玉册既而許之乃賜鏐丨丨丨丨呉越世家)倒¶
印不同(昔王文正在中書冦萊公在密院中書倒用了/印萊公須勾吏人行遣他日密院亦倒用了印)¶
(中書吏人呈覆亦欲行遣文正問吏人汝等且道密院/當初行遣丨用丨者是否曰不是文正曰既是不是不)¶
(可學他不是遂/丨丨龜山語錄)失印薄罪(郎官何洵直丨本部丨呂正/獻公曰洵直誠有罪然重譴)¶
(之則自今猾吏皆得以/制主司矣乃丨其丨)¶
詩集字屈盤(垂垂金印押千官金/窠篆丨竒丨丨李白)篆分明(彤管内人書/細膩金奩御)¶
(印丨丨/丨元禎)取豈遲(軍符侯印丨丨丨杜/甫枉裴道州手札)¶
<pb:KR3k0030_WYG_332-8a>¶
　符節門¶
　　　符(附節/)¶
　器物叢談(符契也代古之珪璋剖而相合長有度用/以徵召兼防欺詐者也古者以竹為之故)¶
　(字從竹及後世詐偽蠭起以竹易得之物又不足為/之防於是有以銅鐵鑄及金銀鑄為物象而用之者)¶
　(皆剖而為兩一留在内一給付外如有徴召必令合/之有不合者刻奏吁信嚴矣然猶不免有偽冒者今)¶
　(之世又至於從省代以書翰毋乃實是而名非歟節/出使操持之物所以為行道之信亦以竹為之或以)¶
　(金玉為之其長也亦有度有所將命則出而給之入/而歸之使之達諸其外而無所留滯焉者其唯節乎)¶
事類中孚(符者孚也徵召防偽事資丨丨三代玉瑞漢/用金竹末代從省代以書翰矣文心雕龍)大¶
<pb:KR3k0030_WYG_332-8b>¶
信(初禁網尚簡易但以璽書發兵未有虎符之信詩上/疏曰舊制發兵皆以虎符其餘徵召竹使而已符象)¶
(合取為丨丨所以明著國命欽持威重也間者發兵但/有璽書或以詔令如有奸人詐偽無由知覺愚以為軍)¶
(旅尚興賊虜未殄召兵郡國宜有重謹可立/虎符以絶奸端書奏世祖説之後杜詩傳)焚符(丨丨/破璽)¶
(而民朴/鄙莊子)合符(若合符節孟子闕/)𤣥女兵符(丨丨出丨丨/與黃帝戰蚩)¶
(尤河/圖)太公隂符(武王問丨丨曰引兵深入卒有緩急吾/將以近通逺奈何太公曰主與將有丨)¶
(丨凡/八等)與夫人刻(秦華陽夫人承太子間從容言子楚質/於趙者絕賢願得子楚立以為適嗣安)¶
(國君許之乃丨丨丨丨玉/符約為適嗣史呂不韋)請如姬盗(公子無忌丨丨丨/丨晉鄙兵符史本)¶
(傳/)銅竹為符(漢文帝初與郡守為丨虎丨竹使符應劭/注銅虎符第一云五國家當發兵遣使者)¶
<pb:KR3k0030_WYG_332-9a>¶
(至郡合符合乃受之竹使符皆以竹箭五枚長五寸鐫/刻篆書師古曰與郡守為符者各分一半右留京師左)¶
(以與/之)棨繒為符(又闗無用傳注傳信也或用丨或用/丨棨者刻木丨合丨也並前文帝紀)棄¶
繻而去(初終軍入關闗吏與軍繻曰傳還當以合符軍/曰大丈夫西遊終不復還丨丨丨丨注繻符也)¶
(帛邊也裂帛頭合以為符軍為謁者使行郡國/建節東出闗吏識之曰此乃前棄繻生也本傳)刻傳以¶
出(寗成為内史抵罪髠鉗廼解脱詐丨丨丨/丨闗歸家注云傳所闗之符也傳張恋反)出符發兵¶
(武帝曰吾不欲丨銅虎丨丨丨郡國/廼遣嚴助以節發兵㑹稽嚴助傳)買符入闗(後郭丹/從使長)¶
(安丨丨丨函谷丨乃喟然嘆曰/不乗使者車終不出闗本傳)賜玉麟符(隋煬帝幸遼/東命鄭𤣥為)¶
(京師留守樊子盖為東都留守俱丨丨丨丨以/代銅獸六典云傳符之制京師留守曰玉麟符)朌銀莵¶
<pb:KR3k0030_WYG_332-9b>¶
符(唐髙祖丨丨丨丨其後改為銅魚符以起軍旅易守/長兩京北都留守給麟符東方諸州給青龍符南方)¶
(諸州朱雀符西方諸州騶虞符/北方諸州𤣥武符唐車服志)駐節即辦(唐房𤣥齡太/宗曰今我有)¶
(𤣥齡猶鄧禹也居府出八十年/軍符府檄或丨丨丨丨本傳)楊子雲解嘲(儋人之爵/懷人之符)¶
(分人/之圭)韓文公原道(相欺也為之/符璽以信之)¶
節明信(凡君召以三節二節以走一節以趍注節所/以丨丨輔君命也使使召臣急則持二緩則)¶
(持一記/玉藻)防姦(地官掌節注將送者執此節以送行者/皆有道里日時果如今郵行有程矣以)¶
(丨容丨擅/有所通也)輔玉命(掌節守邦節而辨其用用以丨丨丨/守邦國者用玉節守都鄙者用角節)¶
(凡邦國之使節山國用虎節土國用人節澤國用龍節/皆金也以英蕩輔之門闗用符節貨賄用璽節道路用)¶
<pb:KR3k0030_WYG_332-10a>¶
(旌節皆有期以反節凡通達於天下者/必有節以傳輔之無節者有幾則不達)達天下(小行人/掌丨丨)¶
(丨之六節山國用虎節土國用人節澤國用龍節皆以/金為之道路用旌節門闗用符節都鄙用管節皆以竹)¶
(為之/並禮)節尚墨(秦始皇推始終五德之傳以為水德之始/衣服旌旄丨皆丨丨數以六為紀史本紀)¶
節加旄(太子以節發兵與丞相劉屈氂戰長安初置城/門屯兵更丨丨黃丨注時太子亦發節以戰故)¶
(加其上旄以/别之前武紀)以節入(太尉周勃丨一丨丨北軍/一呼士皆袒左為劉氏)杖節卧¶
(蘇武丨漢丨牧羊丨/起常持節旄盡脱)持節不失(張騫使月氏匈奴得之/留騫十餘嵗丨漢丨丨)¶
(丨/)持節不屈(後鄭衆顯宗遣丨丨使匈奴衆至北虜庭/欲令衆拜衆丨為丨後復遣衆衆上言臣)¶
(不忍持大漢節對/氊裘獨拜竝本傳)司𨽻去節(諸葛豐為司𨽻舉節以收/侍中許章於是上收豐節)¶
<pb:KR3k0030_WYG_332-10b>¶
(丨丨丨丨自/豐始本傳)司馬持節(光武行大丨丨事/丨丨北渡河本傳)今以建威(馮/衍)¶
(與田邑書曰丨丨一節之任丨三軍之丨/豈特寵其八節之竹氂牛之尾哉後本傳)恨不授卿(晉/石)¶
(苞遷徐州刺史文帝之敗於東闗也苞獨全軍而返帝/指所持節謂苞曰丨丨以此節丨丨以究大事晉本傳)¶
詩集符符印(車丨候丨取豈遲紫燕緑耳/行甚速杜相裴道州手扎)符節(見後/節注)張¶
虎豹(兵丨丨/丨符杜)兼太守(俄丨丨丨/符髙適)¶
節主恩持(丨丨前後三丨/節杜諸將詩)十年持(丨丨丨漢/節李自)崆峒山(丨/丨)¶
(符節丨青霄/杜贈田判官)¶
　古今合璧事類備要外集卷三十二¶
