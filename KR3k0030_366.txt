# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:11.263946
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 外集卷六十六
<pb:KR3k0030_WYG_366-1a>¶
欽定四庫全書¶
　古今合璧事類備要外集卷六十六¶
　　　　　　　　　　　　宋　謝維新　撰¶
　財用門¶
　　楮幣¶
　財貨源流(楮幣即古質劑法也周質劑漢鹿皮唐合/券皆是意也國朝祥符初張忠定鎭蜀患)¶
　(鐵錢重始創為交子兌便行之凡一交一緡三年為/一界一界一換皆許民私自為劵以冨人十六户主)¶
　(之然是時官猶未置務也迨其後冨民稍衰不能償/其直争訟數起而官不得不為之置務矣自官已置)¶
<pb:KR3k0030_WYG_366-1b>¶
　(務而民間之私造始有不容於不禁者然是時事始/於蜀猶未行於他路也迨其後人以為便而諸路倣)¶
　(而行之者浸廣而自行之浸廣而後以一千萬緡為/一界至以兩界相沓行使者然交子以盈尺之楮飛)¶
　(錢以致遠始也以權鐵錢為便其後不惟以權鐵錢/而且以權銅錢為便若不積見錢以為之本則亦未)¶
　(見其能以空文行也故官中常湏摏數百萬緡稍遇/交子減價即自買之則其價愈増重矣此斂散之㣲)¶
　(權也否則散在民間者一色惟楮而不見現鏹吾/未知其果謀為久逺之利也善能國者以亟圖之)¶
事類質劑(聴賣買以丨丨注兩書一札同/而别之長曰丨短曰丨券書也)傳别(聴稱責/以丨丨)¶
(注丨丨券書/也並周禮)造幣(漢武帝建元以來錢多而輕物少而/貴有司言曰古者皮幣諸侯以聘饗)¶
(乃以白鹿皮方尺縁以繢為皮幣直四十萬/朝覲聘饗必以皮幣薦璧然後得行食貨志)合劵(見前/錢類)¶
<pb:KR3k0030_WYG_366-2a>¶
(注/)民自為劵(真宗時張忠定公詠鎭蜀患鐵錢重於是/設質劑之法一交一緡以三年為一界而)¶
(換之丨私丨丨丨以/富人十六户主之)官為置務(交子始祥符之辛亥其/後富民稍衰不能償其)¶
(直争訟並起祥符末薛田為運使請官置交子務以權/其出入久不報至仁宗時冦瑊守蜀請罷之上曰蜀人)¶
(用之久矣一旦罷之可乎㑹瑊去而田代之丨丨丨/丨乃禁民私造始置益州㑹子務是嵗天聖元年也)積¶
錢為本(神宗熈寧八年權永興路轉運使皮公弼言交/子以方寸之紙飛錢致逺然不丨丨丨丨亦不)¶
(能以空文行今諸州鐵冶所收極廣茍即冶所鑄折二/錢嵗除工費外可得百萬緡為交子本并上可行十二)¶
(事上批可如所奏委/皮公弼總制營辦)見錢相當(哲宗紹聖二年欲行交/子法於諸路上問曾布)¶
(以為如何近曾令余景相度以為可行而曰此法不可/行不惟與川交子相亂兼交子湏有丨丨丨丨乃可行)¶
<pb:KR3k0030_WYG_366-2b>¶
(並長/編)與錢並行(紹興六年張鎰嘗請依四川造㑹子丨/丨丨丨詔造五百十萬充糴本而未摏)¶
(到見錢議者以為恐/失信於民遽詔罷之)茶埸邙造(高宗紹興末年陳季若/請行交子法於諸路其)¶
(後上始用錢端禮言行於東南三十一年詔/於都丨丨置會子務撥左藏一十萬實為本)金帛換易¶
(孝宗嘗以内帑丨丨以易楮藏於民間/者僅二百萬一時楮幣反重於黄金矣)綱運中半(淳熈二/年進呈)¶
(淮東西兩總領乞以金錢兌換㑹子支遣上曰丨丨既/以㑹子丨丨何故乃更闕少蕭衡龔茂良奏縁朝廷以)¶
(金銀兌㑹子此不過散在/民間上曰何幸得㑹子重)上供三分(淳熈臣僚上言乞/令諸州軍起發丨)¶
(丨諸色窠名錢許用丨丨㑹子州縣不/依指揮許民戸經部臺越訢重行責罰)増至兩界(蜀中/交子)¶
(自祥符辛亥至熈寧丙辰六十五年二十二界雖智巧/有不能易至熈寧五年接續兼放兩界遂徧於蜀之四)¶
<pb:KR3k0030_WYG_366-3a>¶
(路/)増至三界(天聖措置之初一界一百二十五萬至紹/聖則増為一百四十萬至元符則増為一)¶
(百八十萬雖以辛巳用兵而中外之數僅餘數百萬而/止蓋至淳熈而後十倍於此紹熈慶元而後溢錢至千)¶
(萬之數向者止行兩界每界所邙三千六百/萬為率今丨丨丨丨則共有一億四千餘萬)四川交子¶
(丨丨錢引者舊成都豪民十六户主之天聖元年冬始/至官交子務每四年兩交印給一百二十五萬緡崇觀)¶
(間陜西用兵増印至二千四百三十萬緡由是引法大/壞每兊界以四引而易其一蔡京患之大觀元年夏改)¶
(交子為錢引舊交子皆無得兊三年秋詔復以天聖年/額為凖建炎初靳傅文為益漕以軍食不繼始以便宜)¶
(増印錢引六十三萬緡其後張忠獻盧立之席大光規/紹視師率増印矣紹興七年夏詔四川不得泛印錢引)¶
(然邊備空虚泛印卒如故十年春用樓仲輝奏泛印錢/引者徒二年不以赦免未數月以贍軍錢闕又命印五)¶
<pb:KR3k0030_WYG_366-3b>¶
(百萬緡十三年鄭亨仲復奏增四百萬緡三十年軍事/將起王瞻叔増邙一百七十萬緡明年虞并父宣諭川)¶
(陜亦増印一百萬緡紹熈二年以展年兊界増還計所/一百七十萬緡慶元三年三路旱傷減放又増一百萬)¶
(緡今前後兩界共書放錢引四千九百萬緡有奇其後/自一貫至五百凡二等每錢引一千民間直鐵錢七百)¶
(已上而輸官則折/一千二百八十云)河東交子(神宗熈寧二年條例司言/西京左藏副使高遵裕等)¶
(十一人各乞置交子務本司交子之法用於成都府路/人以為便今丨丨公私若用鐵錢不勝勞費試如遵裕)¶
(等議行丨丨法仍令轉/運司舉官置務從之)東南㑹子(丨丨舊無丨丨大觀/中蔡京當國嘗倣川)¶
(交子法為錢引行之然所出猥多又官司不以出納故/旋即廢紹興元年冬高宗在越張忠烈俊以神武右軍)¶
(分屯婺州朝廷以路道不通始置見錢關子召商人入/中其法入見錢於婺州執㑹子赴杭越𣙜貨務請錢每)¶
<pb:KR3k0030_WYG_366-4a>¶
(千搭十錢為優潤六年春張忠獻為都督張如瑩澄主/管行府財用請依四川法造交子與見緡並行先造三)¶
(十萬行於江淮既又造二十萬緡為糴本遂置行在交/子務紹興末改為㑹子務後𨽻都茶場悉視川錢引法)¶
(行之東南諸路凡上供軍需並同見錢仍賜左藏十萬/緡為本乾道間詔以一千萬緡為一界仍依川錢引例)¶
(兩界相㳫行使至淳熈末江浙㑹子一千率得銅錢七/百五十湖北五六百自一貫五百三百至二百凡三等)¶
(民甚便之自㑹子初創逮/今凡四十年與見錢並行)湖北會子(丨丨丨丨者隆興/元年秋總領王珏)¶
(始創造謂之直便㑹子凡七百萬緡乾道元年春楊倓/帥荆南以為不可通行於諸路乞令户部印五十萬緡)¶
(兌換其後遂收三百萬緡止餘四百萬淳熈五年冬又/令户部印給三百萬緡而總領周嗣武言自來鹽商無)¶
(回貨率以㑹子市茶引而東今㑹子通行則茶引不售/軍食必闕遂寢之十一年始通行於京西路紹熈初梁)¶
<pb:KR3k0030_WYG_366-4b>¶
(摠為京湖摠領㑹其已出應換之數得五百六十二萬/緡遂亦造兩界焉每界二百七十萬緡總為五百四十)¶
(萬/)關外㑹子(丨丨銀丨丨者紹興七年春呉涪王為宣/撫副使始置于河北其法一錢或半錢凡)¶
(一錢銀㑹子十四萬紙四紙折錢引一貫半千銀㑹子/十萬紙毎八紙折錢亦如之初但行於魚關及階成岷)¶
(鳯興秦六州嵗一易其錢𨽻軍中武安薨遂屬計於十/七年七月復造於大安軍再嵗一易乾道四年四月始)¶
(增一錢銀三萬紙九月行於文州其後稍益增迄今/每二年印給六十一萬餘紙共折川錢引十五萬緡)興¶
元會子(鐵錢㑹子者丨丨府金洋州用之創自隆興元/年其法自三百二百至一百凡三等迄今每二)¶
(年邙給二百四十萬緡/共折川錢引四十萬緡)兩淮會子(丨丨丨丨者乾道二/年夏初令户部邙給)¶
(三百萬緡謂之交子不得過江南八年秋以交子易壞/始出行在㑹子收兌紹興三年夏議者以淮上鐵錢多)¶
<pb:KR3k0030_WYG_366-5a>¶
(欲革其弊吏部尚書趙子直與從官陳進叔羅春伯謝/子肅等合奏乞印造兩淮㑹子三百萬貫付兩路毎貫)¶
(準鐵錢七百七十淮東二分淮西一分依湖北例三年/一兌更不申展事下兩省臺諫議者尤延之等以為可)¶
(逐施行之其會仍分一貫五百二百者凡三等許流轉/至江池太平常州建康鎭江興國江陰軍界内行用應)¶
(兩淮上供及户部錢物並權發見錢三年令淮南漕司/摏管而沿江八州軍合發上供一半㑹子則許用交子)¶
(通融起發於江淮東西揔領所摏管焉盖自紹興辛巳/二月以後至壬子八月以前行在湖北兩淮創行交㑹)¶
(㧾為四千九百六十餘/萬緡已敵蜀中之數矣)錢引兌界(自天聖立川交子法/每再嵗一易令人户)¶
(輸紙墨費三十錢紹興十一年秋詔増為六十四每界/無慮一百七十萬緡其更易不盡者號水火不到錢亦)¶
(二十餘萬緡悉令計司取之以備錢用然錢引屬總所/而抄錢埸錢引務𨽻成都漕司故更易不盡者總漕屢)¶
<pb:KR3k0030_WYG_366-5b>¶
(争之二十八年夏孫太冲奏以為稱提本錢詔茶馬司/檢察其後卒歸計司焉紹興二年上念蜀民之勞詔權)¶
(展一界乃易慶元四年冬丁端叔自四川茶馬代還入/見言川交子二年一兌每引納貫頭錢八十文足民甚)¶
(苦之今計所多羡財請每界展一年永為定制章下制/置司時袁起巖為帥上言今民間每兌錢引一千貼納)¶
(錢引六十四文足每界總領所收貼頭錢凡百八十萬/緡今欲展年當求對補之策其一紹熈初増印百萬緡)¶
(異時每界增貼頭銀亦僅七萬此二者略可相當兼總/所每界撥還漕司工墨錢十九萬緡今既展年不復對)¶
(撥而又每界水火不到之緡錢十萬皆總所得之若不/展年所不到者又倍凡此皆可以對補展年所虧之數)¶
(明年春有㫖許之然六年冬兌界水火不到錢纔七萬/五千四百四十八緡嘉泰二年陳日華曄總領謝用光)¶
(為帥請諸朝復以二年一/兊盖軍所仰不可復展矣)張文伯文(今交子之行流通/於江淮閩浙一夫)¶
<pb:KR3k0030_WYG_366-6a>¶
(可帶千萬緡無關津譏征之變無變易賫持之勞尤便/於民今民間往往重錢而輕楮劵者何耶盖由失斂散)¶
(之術也在昔楮劵之行於蜀賤則官出錢以斂之貴則/官出楮以散之使居者以藏鏹為得行者以挾劵為便)¶
(是故州縣之折納四方之征商坊場河渡之課息不貴/其錢不拘其楮故錢重而楮亦重今則不然官之予民)¶
(者則以楮而其取於民者則必曰見錢焉朝廷散於郡/邑者則以楮而其索於郡邑者則必曰見錢焉若是則)¶
(錢安得不重楮安得不輕為今之計莫若權其利在民/握其利在我斂散周流使錢楮為一則無輕重之不等)¶
(矣/)葉正則進卷(古今之變世數之易物之輕重貨之貴/賤其間迭往迭來不可逆知然錢貨至)¶
(神之物無留藏積蓄之道惟通融流轉方見其功用今/世富人既務藏錢而朝廷亦盡征天下錢入于王府至)¶
(入者不可使之出入立楮於外亦代之不知錢以通行/天下為利錢雖積之甚多與他物何異人不究其本原)¶
<pb:KR3k0030_WYG_366-6b>¶
(但以錢為少只當用楮楮行而錢益少故不惟物不可/得而見而錢亦不可得而見然自古今之弊相續而至)¶
(於今日事極則變變極則反必湏有作新之道但未知/其法當如何變其决不可易者廢交子然後可以使所)¶
(藏之錢復出若夫冨强之道在於物多物多則賤賤則/錢貴錢貴然後輕重可權交易可通今世錢至賤賤出)¶
(乎物少其變易之/道非聖人不能也)朱文公淳熙殿劄(伏覩去嵗指揮許/人户以㑹子入納)¶
(官物及今年正月内令諸州軍起發上供諸色窠名錢/許用三分㑹子比見浙中州縣交納稅物全不交㑹子)¶
(只收一色見錢却將見錢於所在兌置㑹子以分數解/發其所得贏餘皆不入官唯以資給私費而已夫公家)¶
(既不用㑹子民間何縁流通欲乞州縣入納官物許民/户抄卜分明聲説官㑹若干如官司不受許民户經户)¶
(部御史/臺越訴)¶
<pb:KR3k0030_WYG_366-7a>¶
詩集如醉(楮丨丨漢扶偏倒民似/飢兒飽乃生時賢詩臮)朱通(泉楮丨丨民力/乏夢懷遠志憶)¶
(南歸王實齋謝/呉二書見訪)¶
　¶
　¶
　¶
　¶
　¶
　¶
<pb:KR3k0030_WYG_366-7b>¶
　¶
　¶
　¶
　¶
　¶
　¶
　¶
　古今合璧事類備要外集卷六十六¶
