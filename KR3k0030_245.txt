# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:07.950833
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 别集卷三十九
<pb:KR3k0030_WYG_245-1a>¶
欽定四庫全書¶
　古今合璧事類備要别集卷三十九¶
　　　　　　　　　　　　宋　謝維新　撰¶
　花卉門¶
　　菊花¶
　格物總論(菊按爾雅名菭蘠凡数種瞿麥為大菊馬/藺為紫菊烏喙苗為鴛鴦菊旋覆花為艾)¶
　(菊又有所謂筋菊有所謂白菊有所謂黄菊或名日/精或名周盈或名傳延年又有紫莖氣香而其味美)¶
　(者又有青莖而大氣味苦不堪食者自昔品名為最/多前賢譜之者或謂有二十七種或謂有三十五種)¶
<pb:KR3k0030_WYG_245-1b>¶
　(或謂有三十六種且猶以為未偹也今據耳目之所/接者言之有淡黄者有深黄者有鵝黄者有欎金黄)¶
　(者有正黄色者且不止此或純白或外白内黄或黄/心白葉或深紅或粉紅或淺紫猶未也白單葉白多)¶
　(葉白五出白雙紋或不過六七葉或葉捲為筒或葉/細如茸有鈴葉者有鐸葉者又有不如鈴則如鐸者)¶
　(抑未也或以五月開或以六月開如此之類亦不待/於秋而後著花自古及今品名之多孰有加於此花)¶
　(者哉遽數之不能終其物欲覼縷而/數之雖更僕未可也姑述其大概云)¶
事類飲菊(桓景隨費長房長房曰九月九日汝家合有/大災厄急縫囊盛茱萸繋臂上登山丨丨花)¶
(酒續齊/諧記)賜菊(見重/陽門)奉一束(魏文帝與鍾繇書曰歲往月/來忽後九月九日九為陽數)¶
(俗宜其名以為宜於長久是月芳菊紛然歸榮輔/體延年莫斯之貴謹丨丨丨以助彭祖之術本紀)摘盈¶
<pb:KR3k0030_WYG_245-2a>¶
把(陶潛九月九日無酒宅邊菊叢丨丨丨坐其側悵望/久之見白衣至乃江州王𢎞送酒即便就酌醉而後)¶
(歸續晋/春秋)菊水滋液(南陽酈縣有甘谷谷中水甘美其上/有大丨菊丨從山流下得其丨丨谷)¶
(中二十餘家仰飲此水上壽百二三十其/中百餘歲七十八十則謂之夭風俗通)菊水甘馨(酈/縣)¶
(北八里有丨丨其涯悉芳菊被崖水甚丨丨胡廣/久患風羸常飲水飲後疾遂瘳年及百歲荆州記)服花¶
升天(道士朱孺子吳末入玉笥山/丨菊丨乘雲丨丨名山記)服花得仙(康風子丨/甘菊丨桐)¶
(實後丨丨/神仙傳)作歌示綬(韋綬九月九日帝丨黄/菊丨以丨丨孔六帖)獻酒於適¶
(李適秋登慈恩浮圖/丨菊花丨稱夀同上)寒花晚節(韓魏公在北門九日燕/諸僚佐有詩云不羞老)¶
(圃秋容淡猶有丨丨丨丨香識/者知其晚節之髙李彦平録)秋菊落英(王荆公殘菊/詩黄昏風雨)¶
<pb:KR3k0030_WYG_245-2b>¶
(打園林殘菊飄零滿地金歐陽公見之戲荆公曰秋花/不比春花落慿仗詩人仔細㸔荆公聞之笑曰歐陽九)¶
(不學之過也豈不見楚辭云夕餐丨丨之丨丨或云/詩之訪落以落訓始盖謂始開之花耳史正志序)廢¶
圃求菊(蘇東坡守膠西府傳索然不堪其憂日與通守/劉君廷式循古城丨丨丨把丨食之作後杞菊)¶
(賦坡/文集)郡圃採菊(張南軒先生為江陵之數月方春經行/丨丨命丨杞丨付之庖人或謂先生据)¶
(方伯之位頥指如意乃樂從野人之餐得無近於矯激/有同於脫粟布被者乎先生應之曰天壌之間孰為正)¶
(味厚或腊毒淡乃其至惟杞與菊中和所萃驗賦/南陽於河西又頽齡之可制於是又作續杞菊)陸氏杞¶
菊賦(陸龜䝉自號天随生宅荒少牆屋多隙地前後皆/樹以杞菊春苗恣肥得以採擷供左右杯案及夏)¶
(五月枝葉老硬氣味苦澁旦暮猶責兒軰掇拾不已遂/作杞菊賦  惟杞惟菊偕寒互緑或穎或苕煙披雨沐)¶
<pb:KR3k0030_WYG_245-3a>¶
(我衣敗綈我飯脫粟羞慚齒牙茍且梁肉蔓延駢羅/其生實多爾杞未棘爾菊未莎其如予何其如予何)劉¶
䝉菊譜叙(草木之有花浮冶而易壞凡天下輕脆難久/之物皆以花比之宜非正人達士堅操篤行)¶
(之所好也然余嘗觀屈原之為文香草龍鳯以比忠正/而菊與菌桂荃蕙蘭芷江蘺同為所取又松者天下歲)¶
(寒堅正之木也而陶淵明乃以松名配菊連語而稱之/夫屈原淵明實皆正人達士堅操篤行之流至於菊猶)¶
(貴重之如此是菊雖以花為名固與浮冶易壞之物不/可同年而語也且菊有異於物者凡花者以春盛實者)¶
(以秋成其根柢枝葉無物不然而菊獨以秋花恱茂於/風霜揺落之時此其得時者異也有花葉者花未必可)¶
(食而康風子乃以食菊仙又本草云以九月取花久服/輕身耐老此其花異也花可食者根葉未必可食而陸)¶
(龜䝉云春苗恣肥得以採擷供左右杯又按本草云以/正月取根此其根葉異也夫以一草之㣲自末至本無)¶
<pb:KR3k0030_WYG_245-3b>¶
(非可食有功於人者加以花色香態纎妙閑雅可為丘/壑燕静之娯然則古人取其香以比徳而配之以歲寒)¶
(之操夫豈偶然而已哉洛陽之風俗大抵好花菊品之/數比他州為盛劉元孫伯紹者隱居伊水之瀍萃諸菊)¶
(而植之朝夕嘯咏乎其側盖有意譜之而未暇也崇寧/甲申九月余得為龍門之游得至君居坐於舒嘯堂上)¶
(頋玩而樂之於是相與訂論訪其居之未嘗有者因次/第焉夫牡丹荔支香笋茶竹硯墨之類有名数者前人)¶
(皆譜録今菊品之盛至於三十餘種可/以類聚而記之故隨其名品論叙于左)¶
　　(花數總三/十有五品)¶
　　(龍腦/都勝)　　　　　　　　(新羅/御愛)¶
　　(玉毬鈴/金萬)　　　　　　　(玉鈴鈴/大金)¶
<pb:KR3k0030_WYG_245-4a>¶
　　(銀臺/蜂鈴)　　　　　　　　(棣棠/鵝毛)¶
　　(毬子鈴/秋金)　　　　　　　(夏金鈴/金錢)¶
　　(鄧州黄/黄二色)　　　　　　　(薔薇/甘菊)¶
　　(酴釄白/鄧州)　　　　　　　(玉盆/白菊)¶
　　(銀盆鈴/秋萬)　　　　　　　(夏萬鈴/繡毬)¶
　　(荔枝/楊妃)　　　　　　　　(垂絲粉紅/合蟬)¶
　　(紅二色紫/順聖淺)　　　　　　(桃花/)¶
范至能菊譜叙(山林好事者或以菊比君子其説以謂/歲華晼晚草木變衰乃獨燁然秀發傲)¶
<pb:KR3k0030_WYG_245-4b>¶
(睨風露此幽人逸士之操雖寂寥荒寒而味道之腴不/改其樂者也神農書以菊為養性上藥能輕身延年南)¶
(陽人飲其潭水皆夀百歲使夫人者有為於當年醫國/芘民亦猶是而已菊於君子之道誠有臭味哉月令以)¶
(動植志氣候如桃桐華直云始華至菊獨曰鞠有黄華/豈以其正色獨立不伍衆草變詞而言之歟故名勝之)¶
(士未有不愛菊者至陶淵明尤甚愛之而菊名益重又/其花時秋暑始退歲事既登天氣髙明人情舒閒騷人)¶
(飲流亦以菊為時花移檻列斛輦致觴詠間謂之重九/節物此非深知菊者要亦不可謂不愛菊也愛者既多)¶
(種者日廣吳下老圃伺春苖尺許時掇去其顛數日則/岐出兩枝又掇之毎掇益岐至秋則一榦所出數千百)¶
(朶婆娑團欒如車葢重籠矣人力勤土又膏沃花亦為/之屡變頃見東陽人家菊圖多至七十種淳熙丙午范)¶
(村所殖共得三十六種悉為譜之/明年將益訪求它品為後譜云)¶
<pb:KR3k0030_WYG_245-5a>¶
(黄/)　(勝金黄/麝香黄)　(疊金花/太真黄)　　(棣棠菊/垂絲菊)　(疊羅黄金黄/千葉小)¶
　　(鴛鴦菊鈴金鈴菊/夏小金  十様菊)　　(毬子菊/甘菊)　(單葉小金錢/野菊)¶
(白/)　(五月菊/黄鈴菊)　(金杯玉盤/蓮花菊)　(喜容千葉御衣黄千葉/芙蓉菊  苿莉菊)¶
　　(木香菊/白荔枝)　(酴釄菊/銀杏菊)　　(艾葉菊/波斯菊)¶
　　(佛頂菊/燕脂菊)　(桃花菊名孩儿/紫菊一)¶
史正志菊譜序(菊草屬也以黄為正所以概稱黄花漢/俗九月飲菊以祓除不祥葢九月律中)¶
(無射而數九俗尚九日而用時之草也南陽酈縣有菊/潭飲其水者皆壽神仙傳有康生服其花而神仙菊有)¶
(黄華北方用以凖節令大畧黄華開時節候不差江南/地煖百卉造作無時而菊獨不然攷其理菊惟介烈髙)¶
<pb:KR3k0030_WYG_245-5b>¶
(潔不與百卉同其盛衰必待霜降草木黄落而花始開/嶺南冬至始有㣲霜故也本草一名日精一名周盈一)¶
(名傳延年所宜貴者苖可以菜花可以藥嚢可以枕釀/可以飲所以髙人隱士籬落畦圃之間不可一日無此)¶
(花也陶淵明植於三逕采於東籬裛露掇英汎以忘憂/鍾㑹賦以五美謂圓華髙懸凖天極也純黄不雜后土)¶
(色也早植晚發君子徳也冐霜吐穎象勁直也盃中體/輕神仙食也其為所重如此然品類有數十種而白菊)¶
(一二年多有變黄者余在二水植白菊百餘株次年盡/變為黄花今以色之黄白及雜色品類可見於吳門者)¶
(二十有七種大小顏色殊異而不同自昔好事者為牡/丹芍藥海棠竹筍作譜記者多矣獨菊花未有為之譜)¶
(者殆亦菊花之缺文也歟余姑以所見為之若夫耳目/之未接品類之未偹更俟博雅君子與我同志者續之)¶
(今以所見/具列于後)¶
<pb:KR3k0030_WYG_245-6a>¶
(黄/)　(大金黄/金墪菊)　(小金黄/金鈴菊)　(佛頭菊/金錢菊)　　(小佛頭菊黄/深色御袍)¶
　　(毬子黄/野菊)　(棣棠菊/)　(甘菊/)　　(淺色御袍黄/)¶
(白/)　(金盞銀臺樓子佛頭/玉盤菊  單心菊)　(添色喜容/樓子菊)　(纒枝菊/萬鈴菊)¶
　　(腦子菊/荼蘼菊)¶
(雜色十様菊頂菊桃花菊/    夏月佛)　(芙蓉菊/)　(孩兒菊/)¶
范至能菊譜後序(菊有黄白二種而以黄為正人於牡/丹獨曰花而不名好事者於菊亦但)¶
(曰黄花皆所以珍異之故余譜先黄而後白陶隱居謂/菊有二種一種莖紫氣香味甘葉嫩可食花㣲小者為)¶
(真其青莖細葉作蒿艾氣味苦花大名苦薏非真也今/呉下惟甘菊一種可食花細碎品不甚髙餘味皆苦白)¶
<pb:KR3k0030_WYG_245-6b>¶
(花尤甚花亦大隱居論藥既不以此為真後復云白菊/治風眩陳藏器之説亦然靈寶方及抱樸子丹法又悉)¶
(用白菊盖與前説相牴牾今詳此惟甘菊一種可食亦/入樂餌餘黄白二花雖不可餌皆可入藥而治頭風則)¶
(尚白者此論堅定/無疑併著于後)史正志菊譜後序(菊之開也既黄白/深淺之不同而花)¶
(有落者有不落者蓋花瓣結宻者不落初開之後淺黄/者轉白而白色者漸轉紅枝千枝上花瓣扶疎者多落)¶
(盛開之後漸覺離披遇風雨撼之則飄散滿地矣王介/甫殘菊詩云黄昏風雨打園林殘菊飄零滿地金歐陽)¶
(永叔見之戲介甫曰秋花不比春花落為報詩人仔細/看介甫聞之笑曰歐陽九不學之過也豈不見楚辭云)¶
(夕餐秋菊之落英東坡歐公之門人也其詩亦有欲伴/騷人賦落英與夫却繞東籬嗅落英亦用楚詞語耳王)¶
(彥賔言古人之言有不必盡循者如楚詞言秋菊落英/之語全謂詩人所以多識草木之名蓋為是也歐王二)¶
<pb:KR3k0030_WYG_245-7a>¶
(公文章擅一世而左右佩劒彼此相笑豈非於草木之/名猶有未盡識之而不知有落不落者耶王彥賔之徒)¶
(又從而為之贅疣葢益逺矣若夫可餐者乃菊之初開/芳馨之可愛耳若夫衰謝而後落英豈復有可餐之味)¶
(楚詞之過乃在於此或云詩之訪落以落訓始也意落/英之落葢謂始開之花耳然則介甫之引證殆亦未之)¶
(思歟或者之説不為無據余學為老圃而頗識草木因/併書于菊譜之後淳熈乙未閏九月望日呉門老圃叙)¶
詩集舒金英(芳菊丨丨/丨唐徳宗)真琪樹(家家菊盡黄梁國獨如/霜瑩凈丨丨丨分明對)¶
(玉堂仙人披雪氅素女不紅粧粉蝶來難見麻衣拂更/香向風搖羽扇含露摘瓊漿髙艶翻銀井繁枝覆象床)¶
(桂叢慙並發梅蕚妬先芳一入/瑤華詠從兹播樂章劉禹錫)無錢對(每恨陶彭澤丨/丨丨菊花如今)¶
(九日至自覺/酒須賖杜)移時晚(庭前甘菊丨丨丨青蘂重陽不堪/摘明日蕭條盡醉醒殘花爛熳開)¶
<pb:KR3k0030_WYG_245-7b>¶
(何益籬邊野外多衆芳采擷𤨏細斥中堂/念兹空長大枝葉結根失所纒風霜杜)黄紅間緑(禁/署)¶
(寒氣遲孟冬菊初拆丨丨丨繁丨爛若金照碧仙郎小/隱日心似陶彭澤秋怜潭上看日慣籬邊摘令來此地)¶
(賞野意潜自適金馬門内花玉山峯下客寒芳引清句/吟靚煙景夕賜酒色偏宜握蘭香不敵凄凄百卉死歲)¶
(晚氷霜積惟有此花開/殷勤助君惜白樂天)琮璧交輝(素蕚迎寒秀金英帶/露香繁華照旄鉞瑩)¶
(盛對銀黄丨丨丨丨映衣裳雜彩章晴雲遙葢覆秋蝶/近悠揚空想逢九日何由陪一觴滿叢佳色在未肯委)¶
(嚴霜劉/夣得)色似霜(滿園花菊欎金黄中有孤叢丨丨丨還/似今年歌酒席白頭翁入少年埸白樂)¶
(天/)叢如雪(數丨丨丨雪一旦冐霜開寒蘂差池落清香/斷續來思深含别怨芳樹惜年催千里難同)¶
(賞看看又早/梅劉夣得)陶後無知己(籬畔霜前偶得存苦教遲晚受/避蘭蓀能消造化幾多憾不)¶
<pb:KR3k0030_WYG_245-8a>¶
(陽和一㸃恩㘽處豈容當玊砌要時還許上金/樽丨公殁丨丨丨丨露滴□叢見涙痕羅隱)岑生多¶
新詩(是節東籬菊紛披為誰秀丨丨丨丨丨性亦/嗜醇酎采采黄金花何由滿衣袖杜寄岑參)金折¶
小苞香(籬落歲云暮數枝聊自芳雪㘽纎蘂宻丨丨丨/丨丨千載白衣酒一生青女霜春叢莫輕薄彼)¶
(此有行/藏羅隱)朝來數花發(何處曽綴菊溪橋鶴嶺東籬疎還/有艶園小亦無叢日晚秋煙裏星)¶
(繁曉露中影和金滴水香染玊潭風罷酒慙陶/令題詩答謝公丨丨丨丨丨身在尉佗宫許渾)坤裳有¶
正色(黄花候秋節逺自夏小正丨丨丨丨丨鞠衣亦令/名一從人偽勝遂與天力爭易姓寓非族改顏隨)¶
(所令新奇既易售粹駁定相傾疾惡逢伯厚識真似淵/明君言我所印世論誰敢評願君為霜風一掃紫與頳)¶
(坡贈朱遜/之詠黄菊)清香知故人(吕園未肯輕沽我且寄田家砌/下㘽他日秋光媚重九丨丨丨)¶
<pb:KR3k0030_WYG_245-8b>¶
(自丨丨/來山谷)添我老生涯(誰將陶令黄金菊幻作酴醿白玉/花小草真成有風味東園丨丨丨)¶
(丨丨/同上)普供世間人(味苦誰能愛香寒只自珍長將/潭底水丨丨丨丨丨楊誠齊)¶
樂府惆悵滿枝紅(去年秋晚此園中携手玩芳叢拈花/嗅蘂惱煙撩霧沉醉倚西風  今年)¶
(重對芳叢處追往事又成空敲遍闌干向人/無語丨丨丨丨丨少年遊  歐公桃花黄菊)須挿滿頭¶
歸(與客携壺上翠㣲江涵秋影雁初飛塵世難逢開口/笑菊花丨丨丨丨丨  酩酊但酬嘉節了雲嶠登臨)¶
(不用怨斜暉古往今來誰不老多/少牛山何必更沾衣定風波東坡)莫待無花折(黄菊滿/東籬與)¶
(客携壺上翠㣲已是有花兼有酒良期不用登臨怨落/暉  滿醉不須辭丨丨丨丨空折枝寂寞酒醒人散後)¶
(堪悲節去花愁蝶不/知南郷子  黄山谷)盡把芳心吐(雅致裝庭宇黄花開/淡竚細香明艶盡天)¶
<pb:KR3k0030_WYG_245-9a>¶
(與助秀色堪餐向曉自有真珠露剛被金錢妬擬買秋/天容易獨步  粉蝶無情蜂已去要上金樽惟有詩人)¶
(曽許待宴賞重陽恁時丨丨丨丨丨陶令經回/顧免顦顇東籬冷煙踈雨受恩深  柳耆卿)¶
　　山茶花¶
　格物總論(山茶花樹髙者丈餘低者三二尺許枝幹/交加葉硬有稜稍厚中闊寸餘兩頭尖長)¶
　(三寸許靣深緑光滑背淺緑花有數種寳珠茶雲茶/石榴茶海榴茶躑躅茶茉莉茶真珠茶串珠茶正宫)¶
　(粉塞宫粉一捻紅照殿紅千葉紅千葉白者不可勝/數葉各不同海榴茶花青蔕而小石榴茶中有碎花)¶
　(躑躅茶山躑躅様宫粉茶串珠茶皆粉紅色其中最/佳者寳珠茶也或又言此花品中有黄者然亦鮮矣)¶
事類花紅白(有紅白二種人有千葉者名品/頗多不能盡録南方草木記)葉薄厚(南/山)¶
<pb:KR3k0030_WYG_245-9b>¶
(茶葩蕚大倍中州者色㣲淡丨柔丨有毛結實如梨大/如拳中有數子如肥皂子形又别自有一種葉丨硬花)¶
(深紅如中州所/出者虞衡志)¶
詩集鶴頂紅(誰憐兒女花散大氷雪中堂/中調丹砂染此丨丨丨坡)犀角健(長明/燈下)¶
(石闌干長共杉松闘歲寒葉厚有稜丨丨丨花深少態/鶴頭丹久陪方丈曼陀雨羞對先生苜蓿盤雪裏盛開)¶
(知有意明年歸後更/誰㸔坡開元寺山茶)爛如火(山茶相對本誰栽細雨無/人我獨来説似與君君不)¶
(見丨紅丨丨/雪中開坡)簇釘朱(樹子團團映碧岑初㸔喚作木犀/林誰将金粟銀絲膾丨丨丨紅菜)¶
(碗心春早横招桃李妬嵗寒不受雪霜侵題/詩畢竟輸坡老葉厚有稜花色深楊誠齋)有嘉樹(南/國)¶
(丨丨丨華居亦玉杯曽無冬/春改常冐霰雪開梅聖俞)首羣花(鶯聲老矣移雖晚/鶴頂丹時㸔始嘉)¶
<pb:KR3k0030_WYG_245-10a>¶
(雨葉鱗鱗成小蓋春枝/艶艶丨丨丨王梅溪)¶
　　水仙花¶
　格物總論(水仙花金盞銀臺類也叢低葉似薤根似/葱莖首着花白盤開五尖瓣上承黄心宛)¶
　(然盞様此名金盞銀臺也令一種干葉與/酒杯不相類是名為水仙識者所必辨)¶
事類馮夷(丨丨華隂瑾郷隄首人服八/石得水仙是何名伯清冷傳)江妃(丨丨二女/游於江漢)¶
(之濵逄交甫解佩以/與之劉向列仙傳)楊誠齋詩序(世以水仙為金琖銀/臺蓋單葉者其中有)¶
(一酒琖深黄而金色至千葉水仙其中花片捲皺宻蹙/一片之中下輕黄而上淡白如染一截者與酒盃之狀)¶
(殊不相似安得以舊日俗名辱之要之單/葉者當命以舊名而千葉者乃真水仙云)¶
<pb:KR3k0030_WYG_245-10b>¶
詩集銀臺(碧玉簮長洞洞府黄金/杯重厭丨丨錢穆父)金相(胡然此柔嘉支/本但自持迺以)¶
(平地尺氣與松篁夷粹然丨玉丨承以翠羽儀獨立萬/槁中氷膠雪垂垂水仙誰強名相冝未相知刻畫近脂)¶
(粉而况山谷詩吾聞抱太和未易形似/窺云云掇花置膽瓶吾今得吾師止齋)薤葉(丨丨秀且/聳蘭香細)¶
(而幽徐/月溪)蘭根(薤葉丨丨兩不差重蕤風味獨清嘉薄柔/肪玊圍金鈿細染鵝黄刺素紗䑓琖元非)¶
(千葉種丰容要是小蓮花向來山谷/相看日知是他家是富家楊誠齋)香本(折送南園玉/蘂花併移丨)¶
(丨到寒家何時持上玉宸/殿乞與宫梅定等差山谷)玊花(淤泥已作白蓮藕糞壌/能開黄丨丨可惜國香)¶
(天不管隨縁流/落野人家前人)氷肌(得水能仙天與竒寒香寂寞動丨/丨仙風道骨今誰有淡掃蛾眉篸)¶
(一枝/前人)雪膚(早於桃李晩於梅氷丨肌丨姑射來明月/寒霜中夜静素娥青女共徘徊劉貢父)¶
<pb:KR3k0030_WYG_245-11a>¶
樂府一㸃嬌黄(雲卧衣裳冷㸔瀟然風前月下水邊幽/影羅襪塵生凌波歩湯沐煙波萬頃愛)¶
(丨丨丨丨成暈不記相逄曽觧珮甚多情為我香成陣/待和淚勻殘粉  靈均千古懐沙恨恨當時忩忩忘把)¶
(此花題品煙雨離迷僝僽損翠袂遥遥誰整謾冩入瑶/琴幽憤弦断招䰟無人境但金杯的皪銀䑓潤愁滯酒)¶
(又還醒賀新/郎  稼軒)一枝蟬影(白玉為䑓金作盞香是江南名/閬苑年時把酒對君歌不断杯)¶
(無筭花月當樓人意滿中翹載丨丨丨丨亂樂事且隨/人意換西楼囬首月明  花已綻人何逺可惜國香天)¶
(不管水仙子/  馬荘父)¶
　¶
　¶
<pb:KR3k0030_WYG_245-11b>¶
　¶
　¶
　¶
　¶
　¶
　¶
　¶
　古今合璧事類備要别集卷三十九¶
