# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:09.309730
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 别集卷九十一
<pb:KR3k0030_WYG_297-1a>¶
欽定四庫全書¶
　古今合璧事類備要别集卷九十一¶
　　　　　　　　　　　　宋　謝維新　撰¶
　蟲豸門¶
　　蜜蜂(附/)　(蜾蠃/)　(螟蛉/)¶
　格物總論(蜜蜂三種皆一日兩衙一種在林木上作/房一種在人家作窠其蜂甚小微黄蜜皆)¶
　(濃美然蜜採花而成花之色不同而蜜之色隨異或/白或黄或赤凡三色視其花之色也一種黒色以䖟)¶
　(作房巖崖髙峻之處非人跡可到其蜜名石蜜又名/崖蜜人以長竿刺出多者至三四石味醶色緑比他)¶
<pb:KR3k0030_WYG_297-1b>¶
　(蜜尤勝蠟其蜜底煮治乃成其他大黄蜂比蜜蜂差/大在人屋及大木間作房大如巨鐘其中數百層土)¶
　(人採之須以物蔽體捍其毒螫以火烟薫散方敢縁/崖木斷其蔕一房蜂子或五六斗至一石以塩炒乾)¶
　(味佳葢所謂&KR2804;&KR1365;也上蜂子即穴居者最大葢馬蜂/也亦名曰蟺土人亦啖其子皆蠆尾能螫手又一種)¶
　(蛒蜂窠在褰鼻蛇穴下故毒螫倍諸蜂蠆中手足輙/斷落中心胸則圮裂其他蜂中人方不能療須特禁)¶
　(制之又一種細腰蜂名蜾蠃名蒲盧又名蠮螉觀其/所負不但螟蛉或蟢子磔而斃之因産一小卵於其)¶
　(上俟其卵化而成形漸食所負之虫久乃/寖大生翼飛去其聲似云類我類我者)¶
事類壺蜂(有蜜謂之/丨丨方言)𤣥蜂(丨丨若/壺楚辭)稷蜂(丨丨不𤑔/韓詩外傳)取蜂¶
繫衣(尹吉甫子伯竒事後母至孝母丨丨去毒丨於丨/上伯竒前欲去之母便大呼曰伯竒牽我吉甫見)¶
<pb:KR3k0030_WYG_297-2a>¶
(疑伯竒自/死列女傳)有蜂附車(豫章巖豐字孟侯為郡主簿太守/賈萌舉兵欲誅王莽丨飛丨丨萌)¶
(丨衡豐諫以為不祥之徵萌/不從果見殺謝承後漢書)飛還入口(葛仙翁與客對/食客曰食畢當)¶
(先作一竒戲食未竟仙翁曰諸公得無欲見乎即吐出/口中飯盡成飛蜂滿屋或集客身莫不震肅但自不螫)¶
(人耳良久仙翁乃張口見蜂皆/丨丨丨丨中成飯食之别傳)鑽他故紙(神瓚禪師見/蜂子投忩紙)¶
(求出師曰世界如許廣濶/不肯出丨丨丨丨傳燈録)顧况採蠟章(採蠟怨奢也荒/巖之間有以纊)¶
(蒙其身攀藤造險及有羣蜂肆毒哀呼不應則上捨藤/而下沈壑  採採者蠟于泉石兮煌煌中堂列華燭兮)¶
(新歌善舞弦柱促兮荒/巖之人自取其毒兮)王元之蜂記(商於兎和寺多蜂/寺僧為予言之事)¶
(甚具予因問蜂之有王其状何若曰其色青蒼差大於/常蜂耳問胡以服其衆曰王無毒不識其他問王之所)¶
<pb:KR3k0030_WYG_297-2b>¶
(處曰窠之始營必造一臺其大如栗俗謂之王臺王居/其上且生子其中或三或五不常其數王之子盡復為)¶
(王矣嵗分其族而去山甿患蜂之分也以棘刺關于王/臺則王之子盡死而蜂不析矣又曰蜂之分也或團如)¶
(罌或鋪如扇擁其王而去王之所在蜂不敢螫失其王/則潰亂不可嚮邇凡取其蜜不可多多則蜂飢而不蕃)¶
(又不可少少則蜂堕而不作予愛其王之無毒似以徳/而王者又愛其王之子盡復為王似一姓一君上下有)¶
(定分者也又愛其王之所在蜂不敢螫似法令之明也/又愛其取之得中似什一而稅也至于刺王之臺使絶)¶
(其息不仁之甚/矣故總而記云)¶
蜾臝蠮螉(蜾臝蒲盧即今之細腰/蜂也一名丨丨爾雅)蒲盧(夫政也者丨丨/也注丨丨蜾臝)¶
(謂土蜂也螟蛉桑虫也取桑虫之子去而變化之以/成為己子政之於百姓若丨丨之于桑虫然記中庸)負¶
<pb:KR3k0030_WYG_297-3a>¶
螟(螟蛉有子蜾/臝丨之詩)祝蛉(螟蛉之子殪而逢蜾臝丨之/曰類我類我久則肖之矣楊)歐陽¶
公螟蛉賦(爰有桑虫實曰螟蛉與夫蜾臝異類殊形負/以為子祝之以聲其子感之朝夕而成嗟夫)¶
(人子父母所生父祝之言子莫之聽父傳之業子莫克/成父没母死身覆位傾嗚呼為人孰與虫靈人不如虫)¶
(曷以/人稱)¶
詩集蝶休離恨(沙苑華池爛熳通後門前檻思無窮宓/妃腰細纔勝露趙后身輕欲倚風紅壁)¶
(寂寥崖蜜盡碧簾迢遞霧巢空青陵粉/丨丨丨丨長定相逢二月中李商隱)蜜為誰甜(不論/平地)¶
(與山尖無限風光盡被沾採得百/花成丨後到頭辛苦丨丨丨羅隱)中有王子(空中蜂隊/如車輪丨)¶
(丨丨丨蜂中尊分房減口未有處野老解與蜂語言前/人傅蜜延客住後人秉艾催客奔布囊包裹閙如市坌)¶
<pb:KR3k0030_WYG_297-3b>¶
(入竹屋新且完小忩出入旋知路幽圃首夏花正繁相/逢處處夢儔侶共入新室長子孫今年活計知尚淺蜜)¶
(蠟未暇分主人明年少割助和藥/慙愧野老知利源蘇子由收蜜蜂)大勝監河(真珠為漿/玊為醴六)¶
(月田夫汗流泚不知春甕自生春蠟為耕耘花作米一/日小沸魚吐沬二日眩轉清光活三日開甕香滿城快)¶
(㵼銀瓶不須撥百錢一斗濃無聲甘露微濁醍醐清君/不見南國採花蜂似雨天教釀酒醉先生先生年來窮)¶
(至骨問人乞米何曽得世間萬事真悠悠蜜蜂丨丨丨/丨侯坡公集西南道士楊世昌善作蜜酒絶醇釅余得)¶
(其法作此/歌遺之)多為造化使(燕銜芹根泥蜂掇花上蘂帶雨/兩股飛所取日能幾調和露與)¶
(英凝甘滑於髓天寒百蟲蟄割房霜在七燕已成雛歸/蜂憂凍餒死乃見萬物心丨丨丨丨丨楊廷秀蜜蜂)¶
不食人間倉(蜜蜂丨丨丨丨丨玊露為酒花為糧作蜜/不忙採花忙蜜成猶帶百花香蜜成萬蜂)¶
<pb:KR3k0030_WYG_297-4a>¶
(不敢嘗要輸蜜國供蜂王蜂王未及享人已割蜜房老/饕吏來捜我室老蜂無味祗有滓㓜蜂初化未成兒老)¶
(饕火攻不知止既入/我室取我子楊廷秀)¶
　　蝶(附/)　(鬼蝶/)¶
　格物總論(蝴蝶色白而背青一名蛺蝶一名野蛾一/名風蝶江東謂之撻末又一種大如蝙蝠)¶
　(或黒色或赤色或青斑名曰鳳子一名鳳/車一名鬼車生江南橘樹間橘蟲所化也)¶
事類荘周夢(昔丨丨丨為蝴蝶栩栩然蝴蝶不知周也/俄然覺則蘧蘧然周也不知周之夢為蝴)¶
(蝶蝴蝶之為周周與蝴蝶/必有分矣此謂物化荘子)韓憑化(見鴛鴦/門注)魏收驚(北齊/丨丨)¶
(嘗在洛京輕薄尤/甚人號為丨蛺蝶)周昉畵(丨丨有丨撲蝶/圖一卷藝文志)¶
<pb:KR3k0030_WYG_297-4b>¶
鬼蝶翅有金眼(衛公得峽中蝴蝶翅濶四寸餘深/褐色每丨上丨三箇丨丨雜俎)¶
詩集昭君覔(葉葉復翻翻斜陽對側門蘆花唯有白栁/絮可能温西子尋遺殿丨丨丨故村年年)¶
(芳物盡來别敗/蘭蓀李商隱)漢王精(丨丨刀筆丨寫爾逼天生舞巧/何妨急飛髙所恨輕野田黄雀)¶
(慮山館主人情此物那/堪作荘周夢不成羅隱)得花心(飛來繡戸隂穿過畵樓/深重傅秦臺粉輕塗漢)¶
(殿金相兼唯栁絮所丨是丨丨可/要凌孤客邀為子夜吟李商隱)宿花房(㝷艶復尋香/似閒還似忙)¶
(暖烟沈蕙逕微雨丨丨丨書幌輕隨夢歌/樓誤採粧王孫深屬意繡入舞衣裳鄭谷)萬古貞魂(青/陵)¶
(臺畔日光斜丨丨丨丨倚暮霞莫許韓/憑為蛺蝶等閒飛上别枝花李義山)八字宮眉(壽陽/公主)¶
(嫁時粧丨丨丨丨捧額黄見我/佯羞頻照影不知身屬冶遊郎)翅薄於繒(丨輕於粉丨/丨丨長被花)¶
<pb:KR3k0030_WYG_297-5a>¶
(牽不自勝若信荘周尚非夢/豈能投死為韓憑王介甫)翅輕糊粉(鶯欲綿蠻栁欲/隂露叢烟蕚恣)¶
(捜尋那将兩丨丨丨丨凝/遍千花百卉心晏元獻)細眉雙聳(丨丨丨丨敵秋毫/苒苒芳園日幾遭)¶
(清宿露花應自得暖争風絮欲相髙情人發久魂猶在/傲吏齊來夢亦勞閒掩遺編苦堪恨不并香草入離騷)¶
(林和/靖)白日雙飛(暖翅玉羅薄香鬚金線微青春二三月/丨丨一丨丨露重休深入風髙且暫歸)¶
(南園芳樹下燕/雀最多機陶弼)生計託流芳(撲粉曽過宋玊墻一身丨/丨丨丨丨不須長結東風)¶
(願秋菊春蘭各/有香宋景文公)薄命寄餘菲(粉蝶爾何知秋深尚戲飛/憐渠迷節物猶若弄春暉)¶
(露葉今非昔霜叢疇可依籬邊菊/無幾丨丨丨丨丨李方敬秋蝶)花心何處無休歇(飛/近)¶
(素霜時滅没去銜紅葉共悠揚丨丨丨丨/丨丨丨野蝶雙翎花樹荒石曼卿秋蝶)品物多情總¶
<pb:KR3k0030_WYG_297-5b>¶
屬伊(香鬚粉翅暖争飛丨丨丨丨丨丨丨上國/萬家風月夜樓臺取意宿花枝晏元獻)¶
鬼蝶雙眉捲鐵絲(丨丨丨丨丨兩翅暈金碧初來/花争妍忽去鬼無迹蘇子瞻)¶
　¶
　¶
　¶
　¶
　¶
　古今合璧事類備要别集卷九十一¶
