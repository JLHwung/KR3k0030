# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:04.567307
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 後集卷三十
<pb:KR3k0030_WYG_099-1a>¶
欽定四庫全書¶
　古今合璧事類備要後集卷三十¶
　　　　　　　　　　　　宋　謝維新　撰¶
　六部門¶
　　兵部　(尚書外侍郎駕郎中/附貟  郎    部)¶
　歴代㳂革(漢置五曹未有主兵之任六典魏始置五/兵尚書謂中兵外兵別兵都兵也晉有五)¶
　(兵尚書而又分中外兵各為左右按晉雖中外兵與/舊五兵為志曹然尚書惟置五兵无七兵尚書之名)¶
　(至後魏始有七兵尚書今諸家著述或謂晉太康中/置七兵尚書誤矣後魏為七兵尚書後周置大司馬)¶
<pb:KR3k0030_WYG_099-1b>¶
　(其屬又有兵部中大夫小兵部下大夫其職並闕至/隋乃有兵部尚書統兵部職方駕部庫部四曹唐因)¶
　(之龍朔二年改司戎太常伯咸亨元年復舊光宅元/年改夏官尚書神龍元年復故天寳十一載改武部)¶
　(至德二載復舊通典選舉亦為三銓制如吏部通典/本朝尚書兵部掌武舉民兵廂土軍鹵簿及蕃夷官)¶
　(貟承襲之事凡聯其什伍而教之戰兵部武選之制/傚貢舉法若遣將出兵露布奏㨗必告於廟其屬有)¶
　(三曰職方郡縣地啚蕃夷歸附之事𨽻焉曰駕部輦/輅車乗廐收驛𫝊之事𨽻焉曰庫部軍器儀仗鹵簿)¶
　(供帳之事𨽻焉神宗正史職官志正名之初尚書猶/未除人職畧元豊五年九月詔應㳂邉義勇保甲事)¶
　(並𨽻樞宻院其餘民兵悉𨽻兵部續㑹要/建炎三年併衛尉寺歸兵部中興㑹要)¶
事類夏官(四曰丨丨其屬六十掌邦政周禮又丨丨大/司馬之職掌以九伐之法正邦國制軍誥禁)¶
<pb:KR3k0030_WYG_099-2a>¶
(以紏邦國領校人牧師職方司/兵之屬即今兵部之任也通典)司馬(丨丨掌邦政統六/師平邦國禮春官)¶
(又乃立夏官丨丨使帥其屬而/掌邦政以佐王平邦國禮夏官)圻父(矧惟若疇丨丨薄/違書酒誥注丨丨)¶
(司馬也/上注)夏卿(尚書大司馬亦曰丨丨職林/又兵部尚書丨官丨也通典)武部(唐天寳/改丨丨)¶
(至德復/舊通典)武官(大司馬者丨丨也大揔武事/訓馬為武者取其徤行釋名)西曹(崔融吏/部兵部)¶
(選人議曰伏望詔東丨二丨两都分/簡東謂吏部西謂兵部文苑英華)南省(李輔國為兵/部尚書丨丨)¶
(視事使武士戎/裝夾道唐書)數訪時政(王起字舉之為兵部尚書文/宗丨丨逮丨丨起因積雨願)¶
(寛逐臣/唐職林)自得岐路(朱崔為兵部尚書丨丨丨丨必/當大用封川多方沮之同上)為宰¶
相兼(姚崇三丨丨丨丨兵部尚書屯/戍斥堠士馬儲械無不暗記)知五品選(廬承慶/檢校兵)¶
<pb:KR3k0030_WYG_099-2b>¶
(部尚書丨丨丨丨辭曰選事在尚書臣掌之/為出位帝曰朕信卿卿何不自信並唐書)居位簡率¶
(唐李懐逺除兵部尚書雖乆丨榮丨而彌尚丨丨常乗/欵叚馬左僕射豆盧欽望曰公榮貴如此何不買駿馬)¶
(乗之答曰此馬幸免驚蹶/無假别求聞者嘆美通典)掌武選授(丨天下兵衛丨官/丨丨之政令凡軍)¶
(師戍卒之藉山川要害之/圖廐牧甲仗之數六典)恭守戎曹(丨丨丨丨訓齊武/部簡稽之務軍國)¶
(是殷許/公集)實掌戎政(惟茲夏官丨丨丨丨/白居易行柳公綽制)董正六師(緝熙/九法)¶
(丨丨丨丨孫逖授李/林甫兵部尚書制)歴用九法(周之九法歴代用焉故/夏官之重髙位乆虚錢)¶
(翊授陸扆兵/部尚書制)䟽劾亂行(上祀南郊蘇軾以兵部尚書為/鹵簿使上因太廟宿齋行禮畢)¶
(特至青城忽有赭傘犢車并青盖犢車百餘乗衝突而/來公呼御營廵檢使立車前曰西來誰何敢爾亂行曰)¶
<pb:KR3k0030_WYG_099-3a>¶
(皇后并某國大夫人某大長公主也公即於青城上/䟽劾之明日中使𫝊命申勑有司嚴整仗衛言行録)召¶
入坐語(黄中謚簡肅公為兵部尚書兼侍讀毎當入直/上常先遣人侯視至則亟丨丨丨丨從容月必)¶
(一再見公知無不言/朱文公撰黄端明碑)論制狄道(兵部尚書王庶丨丨丨/之丨在扵民周文王問)¶
(太公以為國太公曰愛民而已兵書無不本諸愛民/者上嘆曰大臣才也遂拜樞宻副使中興繫年録)掌¶
武舉政(尚書丨丨丨地圖車輦甲械之丨令而侍郎為/之貳凡軍民以民籍統𨽻者閲習按試選募遷)¶
(補續/㑹要)司馬之任(中臺政事所出兵部/丨丨丨丨南豊擬制)中臺之秩(掌國五/兵叨進)¶
(丨丨丨丨/歐陽公制)獨省文書(武選𨽻扵天官兵政緫扵樞輔/故司馬之職丨丨丨丨東坡表)超¶
進崇資(夏官掌武丨丨/丨丨楊億代表)周禮命卿(丨丨丨丨司馬掌/國征之事牋表類)夏¶
<pb:KR3k0030_WYG_099-3b>¶
官古卿(丨丨丨丨/歐公謝表)七兵之秩(文昌丨丨丨/丨楊億代表)歐陽脩青州¶
謝上表(臣某言伏蒙聖慈特授臣兵部尚書依前觀文/殿學士知青州軍州事充京東東路安撫使臣)¶
(已扵今月二十七日赴上訖掌國五兵叨進中臺之秩/宣風一面俾綏東土之人祗荷寵靈徒知殞越臣某中)¶
(謝伏念臣學非通敏材實空踈幸逄千載之休明誤被/三朝之奬擢乆陪法從常與政機國恩未報而身已先)¶
(衰世塗可畏而命亦多蹇頃縁災疾遂决退休敢上惻/扵皇慈未忍遽捐扵舊物而復過推優渥以慰癃殘惟)¶
(孤拙之無堪蹈艱危而已甚世之所榮者臣之所懼人/以為寵者臣以為憂是故輙殚悃愊之誠累黷髙明之)¶
(聴迫扵危慮㒺避煩辭而聖度并容寛其罪戾恩言屢/降譬以丁寧知成命之難囘勉靦顔而祗受而况全齊)¶
(舊壌負海奥區民俗富完而鑿井耕田各安其業詔條/寛大而奉法守職足以脩官内省庸虚奚朌忝幸此盖)¶
<pb:KR3k0030_WYG_099-4a>¶
(伏遇皇帝陛下日新求治天䙳淮仁謂簮履雖為扵賤/㣲尚堪収録而犬馬苟豐扵豢養猶可使令臣敢不䇿)¶
(勵疲嬴勤思夙夜庶/期盡瘁少答鴻私)¶
　　兵部侍郎¶
　歴代㳂革(隋置兵部侍郎唐因之龍朔為司戎少常/伯光宅中為夏官侍郎後復故唐職林舊)¶
　(制一貟緫章元年加一員通典掌武選地圖車馬甲/械之政唐職林詳見前兵部尚書門本朝官制元)¶
　(豊正名詳見前兵部尚書門元豊五年四月二/十日隨許將試兵部侍郎除侍郎自此始也)¶
事類小司馬(兵部侍郎夏官丨丨丨中大夫之/任也六典又丨丨丨之職周禮闕)少常伯¶
(見官/制)有文武材(唐太宗以楊洪禮丨丨丨/丨擢為兵部侍郎唐本𫝊)有大臣器(韓/臯)¶
<pb:KR3k0030_WYG_099-4b>¶
(資質重厚丨丨丨丨/為兵部侍郎號稱職)朕今信卿(盧承慶遷民部侍郎太/宗尋令檢校兵部侍郎)¶
(仍知選事承慶辭曰選事職在尚書臣今掌之便/是越局太宗不許曰丨丨丨丨卿何不自信也)帝笑¶
不罪(楊宏武為司戎少常伯遷西臺帝嘗誚曰爾在戎/司授官多非其才何耶宏武曰臣妻剛悍此其所)¶
(屬不敢違以諷帝/周后言丨丨丨丨)召詢時政(唐韋澳遷兵部侍郎與同/寮蕭寘深為宣宗所遇每)¶
(二人同直無不丨見丨訪丨丨有邦國政刑大事中使/𫝊宣草詞澳心欲論諫却曰此一事湏降御札方敢施)¶
(行遲留至旦必論其/可否上㫖多從之)見咨天下(唐蔣伸字大直為兵部/侍郎宣宗雅信愛伸毎)¶
(丨必丨丨丨得失伸三起三留曰他/日不復對卿矣伸不喻未㡬拜相云)能紹祖奕(盧元輔/簡潔貞)¶
(方丨丨/其丨丨)故有家風(楊洪禮為兵侍入參機務出統衆政/太宗曰越公兒郎丨丨丨丨矣並同)¶
<pb:KR3k0030_WYG_099-5a>¶
(上/)父子同省(唐崔湜為兵部侍郎父挹為兵部侍/郎丨丨丨為南丨副貳有唐未有)祖先¶
有勲(唐衛次公為兵部侍郎選人李勣徐有功之孫名/在黜中次公召而謂曰子之丨丨丨在王府豈限)¶
(常格並優秩而/遣之並唐書)掌凡軍戍(尚書侍郎丨天下軍衛武官/選授之政令丨丨師卒丨之)¶
(籍山川要害之圖廐/牧甲仗之數六典)佐平邦國(惟兹夏官實掌戎政簡/稽調補今方其時司馬)¶
(貳卿丨丨丨丨白集/桞公綽兵部侍郎制)夏卿之亞(兵部侍郎祈父之貳丨/丨丨丨在而舉者悉以)¶
(咨之張九齡/為裴光庭碑)司馬之法(入亞六卿并行丨丨丨丨出膺/九命俱受元戎之筭伯樂川記)¶
條奏八事(許將入為兵部侍郎丨丨丨丨以為兵之事/有三曰禁兵曰廂兵曰民兵馬之事有三曰)¶
(養馬曰市馬曰牧馬兵器之事/有二曰繕作曰給用東都事畧)首奏四事(周文忠公權/兵部侍郎丨)¶
<pb:KR3k0030_WYG_099-5b>¶
(丨丨丨曰重侍從増臺諫擇監司郡守乆/任監司郡守上曰皆今日要務也言行録)手畫形勝(王/敏)¶
(節庶為兵部侍郎對便殿口陳丨丨秦隴丨/丨利害上大喜即日遷兵部尚書北盟㑹編)宻言恢復¶
(周簡惠公葵除兵部侍郎元顔亮斃張公自督府來朝/丨丨丨丨公請對謂不可輕舉累數千言上唯唯五月)¶
(敗書聞上思公言以左中/大夫參知政事平園集)力詆和議(兵部侍郎張燾丨/丨拜詔之議秦檜)¶
(患之燾託疾在告檜使樓炤諭之曰北扉闕人上欲以/公為直院宜早出燾大駭曰愈不敢出矣若使草國書)¶
(豈能曲狥意㫖哉燾嘗思之不過/一去檜不能奪遂止中興繫年録)氣折羣醜(李文敏公/邴召為兵)¶
(部侍郎苗劉反露刃宫門上登樓撫諭公亟趨前叱苖/劉等兇燄稍息公扣宰相朱勝非問計䇿𫝊等皆在公)¶
(反覆鐫詰人為公危公無懼色太后垂簾勝非奏變故/以來能助朝廷者惟李邴鄭㲄乃除公翰林學士上賜)¶
<pb:KR3k0030_WYG_099-6a>¶
(親札畧曰卿毅然正辭丨丨丨丨/萬衆動色具臣靦顔周益公集)願佐司馬(王居正字/剛中遷兵)¶
(部侍郎兼直學士院公辭曰臣愚不足以/任二事丨盡力丨丨丨不受直院東萊集)還貳祈父(六/卿)¶
(之亞皆髙選也而夏官實主武事丨/丨丨丨用均爾勞曲阜除陳塤制)韓愈上兵部李侍¶
郎書(伏以閤下内仁而外義行髙而德鉅尚賢而與能/哀窮而悖屈自江而西既化而行矣今者入守内)¶
(職為朝廷大臣當天子新即位汲汲於理化之日出言/舉事宜必施設既有聽之之明又有振之之力寗戚之)¶
(歌鬷明之言不𤼵於左/右則後而失其時矣)¶
　　兵部郎中　(附貟外郎/)¶
　歴代㳂革(魏有五兵晉有七兵皆置郎中歴代或單/為郎或為郎中隋初為兵部侍郎焬帝除)¶
<pb:KR3k0030_WYG_099-6b>¶
　(侍字又改為兵曹郎唐初皆因隋制武德三年改兵/部郎中龍朔改司戎大夫咸亨光宅神龍隨曹改復)¶
　(二貟一貟掌判帳及天下武官之階品衛府之名數/一貟掌判簿以緫軍戎差遣之名數通典六典唐職)¶
　(官志及本朝官制元豊正名並見前尚書類初除潘/良器職畧本曹所治之事郎中貟外郎參掌之續㑹)¶
　(要建炎三年併省冗職以兵/部郎中兼職方中興題名)¶
事類下大夫(兵部郎中周大司馬屬官軍司馬丨丨丨/之任也唐職林又中兵丨丨丨權徳輿兵)¶
(部郎中楊/凝集序)兵曹郎(隋煬帝改丨丨丨唐武/徳改兵部郎中通典)掌武階(兵部/郎中)¶
(二貟一貟丨判帳及天下丨官之丨品衛府之名/數一貟掌判簿以揔軍戎差遣之名數唐官志)掌勲¶
簿(丨武職丨官三衙及兵士丨書朝集禄/賜假告差𤼵武職告身之事職貟令)奏决若流(姚/崇)¶
<pb:KR3k0030_WYG_099-7a>¶
(為夏官郎中契丹擾河北兵檄叢/進崇丨丨丨丨武后賢之拜侍郎)所歴有聲(唐盧奕懐/愼之子與)¶
(其兄渙齊名開示中任京兆司録參軍天寳初為/鄠縣令兵部郎中丨丨丨丨皆如渙之所治也)公務¶
修整(唐裴光庭轉兵部郎中既歴清要人/未之許及在職丨丨丨丨衆皆嘆服)吏幹有稱(唐/李)¶
(憕驟歴兵部郎中憕有丨丨明於/几案甚丨當言之丨並唐書本𫝊)夏官之屬(既忝丨丨/丨丨元和)¶
(制/誥)司武之屬(丨丨丨丨重/于文昌同上)不居外省(兵部郎中二貟一/在侍從丨丨丨丨)¶
(元㣲之行/楊嗣復制)併兼職方(國朝建炎中丨省冗職以兵/部郎中丨丨丨中興題名)一臺¶
之華(姑寵七兵之秩用服丨丨/丨丨胡文恭行吕公弼制)五兵之屬(徃踐丨丨丨/丨公是行周)¶
(思永/制)郎選甚寵(七兵之曹丨吏之丨/丨丨南豊潘良器制)中臺妙選(夏卿首/曹丨丨)¶
<pb:KR3k0030_WYG_099-7b>¶
(丨丨張/朂制)韓愈撰兵部郎中楊君墓碣(為尚書司封貟外/郎革正封邑申明)¶
(嫡庶事連權右斥退勿憚直聲彰聞仍參選部仍一本/作乃選去聲謂為吏部員外郎以馭羣吏姦臣席勢成)¶
(福自己他人求附離而不可得者公則却之私以胥吏/求署一皆罷遣曰吾不以三尺法為己利害云云為右)¶
(司郎中危言直已以致其誠然卒中於疲辭不得朝請/以檢校吏部郎中為宣武軍節度判官䑓人缺守徃蒞)¶
(其政孤老撫安强猾戮死墾鑿墝鹵芟艾榛荒作爰田/以贍人食濬决潢汙築復堤防為洛渠以定水禍理不)¶
(半嵗利垂千祀㑹朝復命次于汴郊師喪卒亂不可以/入遂西走闕下璽書迎門勞徠甚備以疾居家三年復)¶
(登于朝十八年凝起家/為兵部郎中遐邇詠歌)¶
貟外郎能益百姓(魏徴薦杜正倫為兵部貟外郎太宗/勞之曰朕舉賢者非朕獨私以丨丨)¶
<pb:KR3k0030_WYG_099-8a>¶
(丨丨也杜/正倫𫝊)分掌二人(貟外郎二人一人掌貢舉及雜請/之事凡應舉之人有謀畧才藝平)¶
(射筒射皆待命以舉若州府嵗貢皆勘貢文狀而引試/焉一人掌選院謂之南選曹每嵗選人有觧狀簿書資)¶
(歴考課必由之以覈其實乃/上三銓進甲則書焉六典)處不閱旬(唐張嘉貞為兵/部貟外郎時功)¶
(狀盈凡郎吏不能决嘉貞為/詳丨丨丨丨廷無稽牒本𫝊)參所治事(國朝兵部本曹/所治之事郎中)¶
(貟外郎參掌/之續㑹要)¶
　　駕部郎中　(附貟外郎/)¶
　歴代㳂革(周夏官之屬有輿司馬有校人主馬之官/有牧師掌牧放布巾車掌公車之政及王)¶
　(之五輅皆駕部之本也魏晉尚書有駕部郎宋駕部/屬左民尚書齊有之後魏與北齊並曰駕部郎中隋)¶
<pb:KR3k0030_WYG_099-8b>¶
　(曰侍郎屬兵部焬帝除侍字唐武德加中字龍朔改/司輿大夫咸亨復故天寳中改司駕至徳復故通典)¶
　(本朝駕部司事一人以無職事朝官充輿輦車乗𨽻/於太僕𫝊驛給受一出於樞宻院廐牧之政緫於羣)¶
　(牧司本司無所掌元豊改制郎中貟外郎始實行本/司事續㑹要初除王欽職畧參掌輿輦車馬驛置廐)¶
　(牧之事大禮則戒有司具五輅凡奉使之官赴闕視/其官職及所沼事給馬如格官文書則量其遲速附)¶
　(馬歩急遽應内外監牧租入多寡孶産登耗皆檢察/焉神宗正史職方志建炎三年以駕部兼庫部復併)¶
　(太僕寺歸駕部本朝㑹要紹興元年復裁内外官於/是駕部又當省而郎適賛讀王府而詔聽留需其遷)¶
　(勿補厥後間或一置而一貟之制/定矣題名兵部四曹而止一貟)¶
事類孝昭閲簿(北齊馮子琮為駕部郎中攝庫部丨丨/帝曽丨丨領試令口陳子琮闇對無有)¶
<pb:KR3k0030_WYG_099-9a>¶
(遺失職/官分紀)楊素拊床(李靖在隋為駕部貟外郎左㒒/射丨丨丨丨謂曰卿終當坐此)公義¶
奉國(隋辛公義為駕部郎勾檢馬牧所獲十餘/萬匹帝嘉曰唯我丨丨丨丨竭忠通典)如處美¶
官(唐畢諴字存之為駕部貟外郎故事要家勢/人以倉駕二曹為辱諴沛然丨丨丨丨本傳)不愽前¶
行(中行刑户丨丨丨/丨駕軍唐國史補)清謹介特(崔元亮字晦叔為駕部/貟外郎丨丨丨丨澹如)¶
(也本/𫝊)輦乗之奉(輿馬丨丨丨丨郵驛圉牧之治/中臺要務主以郎官南豊擬制)輿馬之¶
政(擢司丨丨丨丨/初寮除季倫制)鹵簿之式(甲胄弓矢之器乗輿丨丨/丨丨武藏之任郎選甚髙)¶
(南豊駕部/兼庫部判)¶
詩集南宫老庫(幽閒静境別無事惟有丨丨丨/丨兄白居易贈駕部吳郎中)¶
<pb:KR3k0030_WYG_099-9b>¶
　¶
　¶
　¶
　¶
　¶
　¶
　¶
　古今合璧事類備要後集卷三十¶
