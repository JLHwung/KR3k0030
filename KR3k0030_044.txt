# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:03.474724
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 前集卷四十四
<pb:KR3k0030_WYG_044-1a>¶
欽定四庫全書¶
　古今合璧事類備要前集卷四十四¶
　　　　　　　　　　　　　　　宋　謝維新　撰¶
　儒業門¶
　　經學¶
事類五經指南(王元感為四門博士撰書紏繆春秋振滯禮繩/愆等凡數十篇魏知古見其書歎曰丨丨丨丨)¶
(也本/傳)五經無對(陸乂聰敏博學於五經最精熟館中謂之石/經人為之語曰丨丨丨丨有陸乂北史本傳)殿¶
中無䨇(肅宗詔丁鴻與諸儒論定五經同異於北京白虎觀帝/親稱制臨决丁以才高論難最明諸儒稱之帝數嗟美)¶
<pb:KR3k0030_WYG_044-1b>¶
(焉時人歎曰殿中無/䨇丁孝公唐書本傳)當世大儒(丁㳟習公羊嚴氏春秋㳟學義/精明教授數百人州郡請召不)¶
(應建武中遷少府諸生自逺方至/者著録千人當世稱為丨丨本傳)論易折角(朱雲魯人也五/鹿充宗為梁丘)¶
(易元帝令與諸家論充宗乘貴辯口諸儒莫能抗有薦朱雲者/召入論難連拄五鹿君故諸儒為之語曰五鹿嶽嶽朱雲折其)¶
(角繇是為/博士本傳)語詩觧頥(匡衡好學家貧傭作以資供用尤精力過/絶人諸儒語曰無説詩匡鼎來匡丨丨丨)¶
(人丨衡射策甲科調/補平原文學本傳)丁寛易説(景帝時丨丨為梁孝王將軍距/吴楚號丅將軍作丨丨三萬言)¶
(訓詁舉大義而已今小/章句是也漢史本傳)王式詩諫(丨丨為昌邑王師王以滛亂/廢昌邑羣臣皆下獄誅惟王)¶
(吉龔遂以數諫減死論式繫獄當死治事使者責問曰師何以/亡諫書式對曰臣以詩三百五篇日夕授王至於忠臣孝子之)¶
(篇未嘗不為王反覆誦之也至於危亡失道之君未嘗不流涕/為王深陳之也臣以三百五篇詩是以亡諫書使者以聞亦得)¶
<pb:KR3k0030_WYG_044-2a>¶
(以減死/論本傳)洼丹研易(丨丨世傳孟氏易建武初為大鴻臚作易通/論七篇世號洼君通丹學義丨深丨家宗之)¶
(稱為大/儒本傳)曼卿善詩(初九江謝丨丨丨毛丨廼為其訓衛宏從曼/卿受學因作毛詩序善得風雅之㫖至今傳)¶
(於世/本傳)一家詩學(申公卒以詩春秋授之瑕丘江公盡能傳之徒/衆最盛又魯許生免中謝公皆守學授韋賢治)¶
(詩事太江及許生又治禮至丞相傳/子𤣥成由是魯詩有韋氏學本傳)二子春秋(嚴彭祖與顔安/樂俱事睦孟孟)¶
(弟子百餘人唯彭祖安樂為明質問疑誼各持所見孟曰春秋/之意在二子矣孟死彭祖安樂各專門教授由是公羊春秋有)¶
(嚴氏顔氏/之學本傳)楊政説經(丨丨字子行少好學從代郡范升受梁丘/易善丨丨書京師為之語曰説經鏗鏗楊)¶
(子行/本傳)張𤣥講問(丨丨少習春秋顔氏建武初遷陳倉縣丞清淨/無欲專心經書方其丨丨乃不食終日及有難)¶
(者輙為張數家之説令擇從/所安諸儒皆服其多通本傳)¶
<pb:KR3k0030_WYG_044-2b>¶
　　詞賦¶
事類麗則(或問景差唐勒宋玉枚乗之賦也益乎曰必也淫淫/則奈何曰詩人之賦丨以丨辭人之賦麗以淫揚子)¶
瀏亮(賦體物而丨丨/陸士衡文賦序)雕蟲(或問吾子少而好賦曰然童子丨丨/篆刻俄而曰壯夫不為也或曰霧縠)¶
(之組麗曰女工/之蠧矣揚子)吐鳳(揚雄夢丨白丨/詳見前文章類)八义手(温庭筠二賦每入/試凡丨丨丨而八)¶
(韵成北夢瑣言又庭筠未嘗起草作/賦一吟一韻場中號温韻吟摭言)八寸日(眉州人朱台符敏/博少有賦名同軰)¶
(課試以尺度日晷八寸而/台符一賦已就玉壺清話)一片宫商(沈光有洞庭樂賦韋岫云/此賦乃丨丨丨丨也北史)¶
五經鼔吹(見前文/章類)有陵雲氣(前司馬相如奏大人賦天子大悦/曰飄飄然丨丨丨之丨漢書本傳)¶
作擲金聲(晉孫綽作天台賦辭致甚工范榮/期曰卿試擲地當作金玉聲本傳)賦述高堂(宋玉高/唐賦楚)¶
<pb:KR3k0030_WYG_044-3a>¶
(襄王與宋玉㳺雲夢之臺望高堂之觀其上有雲氣/王問曰何氣也玉曰朝雲也王曰試為賦之文選)賦吊湘水¶
(賈誼為長沙王太傅既謫去意不自/得及湘水為賦以吊屈原本傳)賦五色日(見前狀/元類)賦阿房宫¶
(見前考/官類)著子虛賦(司馬相如丨丨丨丨上讀而善之召問相如/相如曰此乃諸侯之事未足觀請為天子游)¶
(獵之賦以推天下諸侯之苑囿卒章歸之於節儉/因以諷諫奏之天子天子大悦以為郎漢書本傳)獻大禮賦(唐/元)¶
(宗朝杜甫獻太清享廟及郊/丨三丨丨丨帝竒之杜甫傳)援筆立就(陳留王植字子建善屬/文時鄴銅臺新成太祖)¶
(悉將諸子登䑓使各為賦/植丨丨丨丨可觀魏志)受詔輙成(枚臯從行至甘泉雍河東/上有所感輙使賦之為文)¶
(疾丨丨丨丨故所/賦者多前漢本傳)文不加㸃(禰衡有才辨黄祖時㑹賔客有獻/鸚鵡者祖曰願先生賦之衡攬筆)¶
(而作丨丨/丨丨本傳)賦以見志(桑維翰初舉進士主司惡其名以為桑與/䘮同音人有勸其不必舉進士可以從他)¶
<pb:KR3k0030_WYG_044-3b>¶
(求仕維翰乃著日出扶桑丨丨丨丨又鑄鐡硯/以示人曰硯弊即改卒以進士及第五代史)洛陽傳寫(晉/左)¶
(思字太冲造齊都賦一年乃成復欲賦三都遂締思十稔門庭/藩溷皆着紙筆遇得一句即便疏之自以其作不謝班張張華)¶
(見而歎曰班張之流也於是豪貴之家競相傳冩洛陽為之紙/貴初陸機入洛欲為此賦聞思作與弟書曰湏其成當以覆酒)¶
(&KR1125;及思賦成機絶歎服以為/不能加也遂輟筆焉本傳)江東獨秀(詔羣臣賦赤鸚鵡袁淑/文冠當時賦畢示謝莊)¶
(及見莊賦嘆曰丨丨無我君當獨秀我若/無卿亦一時之傑遂隐其賦南史謝莊傳)賦擬班固(時自王侯/以下莫不)¶
(踰侈張衡乃擬班固兩都作二京賦因/以諷諫精思博㑹十年乃成後張衡傳)文似相如(前武帝時客/有薦揚雄丨)¶
(丨丨丨者上方郊祠甘泉太時汾隂后土以求繼嗣召雄待詔/承明之廬還奏甘泉賦以風天子異焉又上臨長楊射熊館雄)¶
(從還上長/楊賦本傳)賈誼升堂(如孔氏之門田賦也則丨丨丨丨/相如入室矣其如不用何揚子)仲宣獨¶
<pb:KR3k0030_WYG_044-4a>¶
歩(王粲字仲宣文帝書與呉質曰丨丨丨丨於詞/賦惜其體弱至於所善古人無以逺過也魏志)¶
詩集敵揚雄(賦料揚雄/敵杜甫詩)愧相如(白頭受簡焉能賦/丨似丨丨為丈夫)奏明光(丨/賦)¶
(入丨/丨)賦河東(揚雄更有河東賦唯應/吹嘘送上天並同)¶
　　詩律¶
事類詩史(杜甫善陳時事律切精深至/千言不少衰時號丨丨本傳)詩豪(劉禹錫好詩晚節/尤精白居易嘗推)¶
(為丨丨/本傳)詩城(劉長卿與秦系為詩相贈答權徳輿丨曰長/卿自謂五言長城系以偏師攻之秦系詩)詩嚢¶
(李賀工詞章毎旦出騎欵叚馬從小奚奴/背古錦囊遇所得投囊中日萃如山賀集)詩窖(髙仁裕著詩萬/首號丨丨後史)¶
(補/)詩筒(樂天元微之唱和以筒著詩/往來謂之丨丨林逋集注)奪袍(武后遊龍門命羣臣/賦詩先成者賜錦袍)¶
<pb:KR3k0030_WYG_044-4b>¶
(左史東方虬詩成拜賜坐未安宋之問詩/成文理兼美乃就丨丨衣之寵卓異記)擊鉢(竟陵王子良嘗/夜坐刻燭為詩)¶
(四韻則刻寸燭蕭文琰曰燒一寸燭而成四韻詩何/難之有乃與江拱等共丨銅丨立韻響滅詩成南史)蹉對(九歌/云蕙)¶
(殽蒸兮蘭藉奠桂酒兮椒漿/今倒用之謂之丨丨筆談)假對(自朱邪之狼狽至赤子之流/離朱邪李克用祖姓狼狽獸)¶
(名流離亦禽名又如厨人具雞黍/稚子摘楊梅此乃丨丨格筆談)八句法(賀方囬學詩於前軰/得丨丨丨平淡不流)¶
(於澆俗竒古不流於恠僻題詠不窘於物象叙事不用於聲律/比興深通於物理用事工者如已出格見於成篇渾然不可涯)¶
(氣出於言外浩然不/可屈王直方詩話)百家衣(山谷以集句為丨丨丨/注云小兒文襁也本傳)集大成(東/坡)¶
(謂杜詩韓文顔書左史/皆極其至丨丨丨文集)號小杜(杜牧於詩情致豪邁丨為/丨丨以别於杜甫唐本傳)六義¶
之餘(詩之流二十四名賦頌銘賛文誄箴行吟詠題怨嘆章篇/操引謡謳歌曲詞調皆詩人丨丨丨丨元稹樂府占題序)¶
<pb:KR3k0030_WYG_044-5a>¶
七言之始(七言詩始於漢栢梁體武帝作栢梁臺成詔羣臣二/千石能為七言詩者乃得上坐凡七言毎句用韻各)¶
(述其志/云詩話)樂工爭求(李益長於詩毎一篇出丨丨丨丨之至征/人早行等篇天下皆施之圖繪唐書本傳)諸¶
作不及(蘇武李陵之詩長於高妙曹植劉公榦之詩長於豪逸/陶潜阮籍之詩長於冲淡謝靈運鮑昭之詩長於峻潔)¶
(徐陵庾信之詩長於藻麗子羙窮髙妙之格極豪逸之氣包冲/淡之趣兼峻潔之姿備藻麗之態而諸家之作所不及焉秦少)¶
(游論/老杜)簡古淡泊(李杜之後詩人雖有逺韻而才不逮意獨韋應/物桞子厚發纎穠於丨丨寄至味於淡泊非餘)¶
(子所及也/東坡志林)諷諭感傷(居易自叙言關羙刺者謂之丨丨詠情性/者謂之閑適傷事而發謂之丨丨其他雜)¶
(律詩為世人所/愛唐白居易傳)渾涵汪洋(唐興詩人承陳隋風流浮麋相矜至/宋之問沈佺期等研揣聲音浮切不)¶
(差而號詩律競相沿襲開元間稍裁以雅正然持華者質反好/麗者壯違人得一槩皆自名所長至杜甫丨丨丨丨千彚萬狀)¶
<pb:KR3k0030_WYG_044-5b>¶
(兼古今而有之他人不足甫乃厭餘殘膏賸馥沾丐/後人多矣故元稹謂詩人以來未有如子羙者本傳)悲懽窮泰¶
(王荆公論杜甫之詩丨丨丨丨發歛抑揚旡施不可故其有平/淡簡易者有綿宻精殻者有嚴重威武若三軍之師者有奮迅)¶
(馳驟苦泛駕之馬者有淡泊閑静若山谷隠士者有風流藴藉/苦貴介公子者盖緒宻而思深所以光掩前人而後者無繼也)¶
(遯齋/閒覽)刻削情狀(吾聞滛畋漁者謂之暴天物天物不可暴又可/抉摘丨丨露其情狀乎使自萌芽至於槁死不)¶
(能隠天能不致罸耶長吉天東野窮王浚/坐官不掛朝籍而死正坐是耳苙澤叢書)鋪列錦繡(鮑昭曰謝/靈運五言)¶
(如初綻芙蓉自然可愛顔延之/詩若丨丨丨丨雕繢滿眼南史)劌目鉥心(孟郊為詩丨丨丨丨/物迎縷觧鈎章棘句)¶
(慆擢胃腎神施鬼設間見層出唯其/大翫於詞而與世推移之孟郊銘)升堂入室(鍾嶸品曹子建/詩羣倫之有龍)¶
(鳳五音之有笙竽孔氏之門則公榦丨丨/陳思丨丨潘陸自可坐廊廡之門也詩評)落花飛草(丘遲文辭/麗逸時有)¶
<pb:KR3k0030_WYG_044-6a>¶
(鍾嶸著詩評云范雲婉轉清便如流風囬/雪丘遲㸃綴映媚似丨丨丨丨南史本傳)剪紅刻翠(長沙徐東/野詩浮脆)¶
(輕艶皆鉛華歌舞媚一時樽爼其句不過牡丹宿/醉蘭蕙春悲霞宫日城丨丨丨丨而已玉壺清話)風檣陣馬(唐/皇)¶
(諧孫賀字長吉元和中韓吏部亦頗取其歌詩雲煙綿聨不足/為其態也水之迢迢不足為其情也春之盎盎不足為其和也)¶
(秋之明潔不足為其格也丨丨丨丨不足為其勇也瓦棺篆鼎/不足為其古也時花羙女不足為其色也荒國侈殿梗莾丘隴)¶
(不足為其怨恨悲愁也鯨呿鼇擲牛鬼蛇神不足為其虛荒誕/幻也盖騷之苖裔理雖不及詞或過也賀生年二十七死矣使)¶
(賀少加以理雖奴䧤命騷可/也杜牧之序李長吉詩歌)氷柱雪車(劉义作丨丨丨丨二詩/見韓愈出盧仝孟郊右)¶
(韓愈/詩)得句呉江(隺信明嘗矜其文過李百藥鄭世翼遇信民江/中謂曰聞公有楓落呉江泠之句願見其餘信)¶
(明多出衆篇世翼覧未終曰所見不逮/所聞投諸水中引舟而去南史本傳)賦詩别墅(王維别墅在/輞川地竒勝)¶
<pb:KR3k0030_WYG_044-6b>¶
(有華子岡欹湖竹里館桞浪茱萸洲辛夷/島與裴廸逰其中賦詩相酬為樂本傳)𤣥都看花(劉禹鍚既/貶還宰相)¶
(欲任省郎而禹鍚作丨丨觀丨丨君子詩話譏忿當路不喜出/為播州刺史入為主客郎中復作逰𤣥都觀詩且言始謫十年)¶
(還京師道士檀桃甚盛若霞又十四年過之無復一存唯/兔葵燕麥動揺春風耳以詆權近聞者為薄其行唐本傳)西堂¶
夢草(謝靈運丨丨思詩不就忽丨惠連即/得池塘生春草之句大以為工南史)蘭陵絶唱(元稹在越/時壁竇鞏)¶
(鞏工詩與之酬答故鏡湖秦望/之竒益傳時號丨丨丨丨本傳)鷄林爭售(白居易最工詩當時/人爭傳鷄林價售其)¶
(國相率篇易一金其偽/者相輙能辨之居易傳)神物護持(劉禹鍚善詩晚節尤精白居/易言其詩在處應有丨丨丨)¶
(丨本/傳)江山得助(張説謫并州刺史詩愈悽/惋人謂得江山助本傳)錦繡成文(建安後詩/律屢變至)¶
(沈約以音韻相婉附及宋之問沈佺期文加/靡麗囬忌聲病如丨丨丨丨學者宗之本傳)纎豔不逞(杜牧謂/白居易)¶
<pb:KR3k0030_WYG_044-7a>¶
(詩丨丨丨丨非莊士雅人所為流傳人間子父女母交口教擾/滛言媟語入人肌骨殆不可去盖救所失不得不云爾詩話)¶
太宗宫體(丨丨嘗作丨丨詩虞世南曰聖作雖工然體非雅正/上之所好下必有甚焉臣恐此詩一𫝊天下風靡不)¶
(敢奉詔帝曰朕/試卿耳世南傳)鄭谷詩格(丨丨與齊已黄損等定今體丨云一/曰葫蘆二曰轆轤三曰進退格葫蘆)¶
(韻者先三後四轆轤韻者雙出雙入進退韻者一進一退/如李師中送唐介詩兩韻中用韻進退格也青箱雜記)何遜¶
八嵗(丨丨丨丨能賦沈約愛其文謂遜曰吾/毎讀卿詩一日三復猶不能已杜詩注)公權三歩(桞公權/從文宗)¶
(幸未央帝曰朕有一喜邊戍賜衣乆不時今仲春已給當賀我/以詩宫人廹之即應聲成文再詔賦之復旡停思帝曰子建七)¶
(歩爾乃三/焉本傳)戴顒擕酒(晉丨丨春日丨斗丨曰往聼黄鸝/聲此俗耳砭針詩腸鼔吹本傳)崔湜緩¶
轡(唐丨丨嘗暮出端/門丨丨賦詩本傳)氣吞曹劉(杜子美詩上薄風騷下該沈宋/言奪蘇李丨丨丨丨掩顔謝之)¶
<pb:KR3k0030_WYG_044-7b>¶
(孤標雜徐庾之纎麗盡/得古人之體勢元稹集)壓倒元白(唐寳厯中王嗣復大宴時元/稹白居易亦預此賦詩惟楊)¶
(汝士詩最佳元白嘆服汝士醉歸謂/其諸弟子曰我今日丨丨丨丨本傳)召見馮定(馮定為太常工/部文宗見異之)¶
(曰豈非能章句耶親誦定送客西/江詩召升殿詔悉以所著上本傳)放還浩然(孟浩然與王維善/私邀入内院俄而)¶
(元宗至浩然匿牀下維以實對帝喜曰朕聞其人而未見也詔/浩然出帝問其詩浩然再拜自誦所著至不才明主棄之句帝)¶
(曰卿不求仕而朕未嘗棄卿/奈何誣我因放還唐文藝傳)在古無上(李觀論孟郊詩髙處丨/丨丨丨平處下顧沈謝)¶
(文/集)二百年無(謝朓長五言沈約云丨/丨丨丨此詩也南史)鍾嶸評詩(潘安仁詩出於/仲宣翩翩如翔)¶
(禽之有羽毛張茂先詩出於王粲興託不凡恨其兒女情多風/雲氣少郭景純憲章潘岳變平淡之體故稱中興第一陶彭澤)¶
(詩出於應璩又恊左思風力古今隐逸詩人之宗二王袁謝五/賢出於張華才力苦弱務為清淡殊得風流媚趣謝𤣥暉詩出)¶
<pb:KR3k0030_WYG_044-8a>¶
(於謝鯤微傷細宻一章之/内自有玉石金臺詩話)芸叟評詩(石曼卿詩如饑鷹乍歸迅/逸不可言歐永叔詩如春)¶
(服既成春酒既釃登山臨水竟日忘歸王介甫詩如空中有聲/相中有色欲有執着曾不可得蘇子瞻詩如武庫乍開干戈森)¶
(然不覺令人神𢥠仔細㸃檢不無利鈍梅聖俞詩如深山道人/羽衣葛屨王公大人見之不覺屈膝郭功甫詩如大排筵席終)¶
(日揖遜而適口者少世/以為知言張芸叟詩話)魯直格韻(東坡嘗云黄丨丨詩如蝤蚌/江揺柱丨丨高絶盤飱盡廢)¶
(然不可/多食)豫章詩法(陳後山答少章云僕之詩丨丨之詩也然僕/之所聞於豫章豫章不以語僕僕亦不能為)¶
(足下道也/后山詩話)西崑體製(楊大年錢文僖晏元獻劉子儀為詩皆宗/李義山號西崑體景祐慶厯後歐公始矯)¶
(崑體專以氣/為主詩話)江西宗𣲖(吕居仁以歌詩云豫章始大出而學者/同作共和録其名丨丨丨丨以其源流)¶
(皆出豫章也其次曰陳旡已藩邠老謝旡逸洪龜父饒徳操何/正平徐師川林子仁洪玉父汪信民李希聲韓子蒼李商老晁)¶
<pb:KR3k0030_WYG_044-8b>¶
(師川正平曰吾乃居行間乎韓子蒼云我自/學古人夏均父又以在下列為耻吕居仁集)¶
詩集詩窟(𡨕搜得丨丨/唐李陟詩)詩壇(丨丨推子將永叔詩君家文律冠/西京旋作丨丨按酒兵䄂手莫欺)¶
(真將種致師湏得老門/生東坡與歐公子詩)詩盟(秋來不見漢陂岑/千里丨丨忽重尋)詩戰(物華如陣/筆如鋒沈)¶
(謝曹劉是七雄/丁晋公謂詩)詩魔(唯有丨丨降未得毎逢/風月一閑吟白樂天詩)詩班(唐僧詩髪為/作丨丨東坡)¶
(云尚嫌剃髪/有詩班謂此)詩權(丨丨出薛昌詩債出賈司倉林逋詩/曰逓去權應急封囬債已還詩話)詩債(見/上)¶
(注/)戰塲(収拾從來古錦囊今知老將敵難當囊中/尚有毛錐子花裏樽前作丨丨山谷詩)花骨(長鬛張/郎三十)¶
(一天遣裁詩作/丨丨言行録)七歩(魏文帝嘗令弟陳思王丨丨作詩如不成/行大法子建乃應聲曰煑豆燃豆箕豆在)¶
(釡中泣本是同根生/相煎何太急世説)十歩(後魏彭城王聰從幸上黨有大松上/行而賦詩曰汝可作詩至吾行所而)¶
<pb:KR3k0030_WYG_044-9a>¶
(令就也時聰去帝丨餘丨至帝所而就詩曰/問松經㡬冬山川何如者風雲與古同職休)十聨(楊徽之能詩/太宗嘗冩其)¶
(警句丨丨御屏上時有詩云誰似金華楊學士十聨詩在御屏/中僧文寳云必以天地浩露滌筆於氷甌雪涴中方與此詩神)¶
(骨相/副)三種(禪宗論空門有三種語其一隨波逐浪句謂隨物應/機不主故常其二截斷衆流謂超出言外非情識所)¶
(到其三函盖乾坤句謂泯皆契無間可伺其深淺以是為序余/嘗戯謂老杜詩亦有此三種語波飄菰米沉雲黒露泠蓮房墜)¶
(粉紅為函盖乾坤句落花遊絲白日靜鳴鳩乳燕青春深為隨/波逐句百年地闢柴門逈五月江深草閣寒為裁斷衆流句石)¶
(林詩/話)蜂腰(沈約曰詩有八病三曰丨丨謂第二字不得與第五/字同聲如聞君愛我甘切欲自修飾君甘皆平聲欲)¶
(飾皆入聲也/詩苑𩔖格)鶴膝(四曰丨丨謂第五字不得與第十五字同聲/如客從逺方來遺我一札書上言長相思下)¶
(言乆别離來思/皆平聲同上)兩節(句内作丨丨者老杜詩云不知西閣意肯/别定留人肯别耶定留人耶山谷猶愛其)¶
<pb:KR3k0030_WYG_044-9b>¶
(深逺閑雅/也詩話)䨇聲(王融丨丨云園蘅眩紅葩湖荇曄黄華又杜甫/云卑枝低結子接葉暗巢鶯樂天云量大嫌甜)¶
(酒才高笑/小詩詩話)疊韻(上官儀曰詩有六對四曰䨇聲對黄槐對緑樹/是也五曰丨丨對彷徨對放曠是也詩話類格)¶
響字(潘邠老云七言詩第五字要響如反照入江翻水石歸雲/擁樹失山村翻字失字皆響五言詩第三字要響如圓荷)¶
(浮小葉細麥落輕花浮字落字/皆丨丨謂致力處也童蒙訓)形容(李義山雨詩槭槭度𤓰園/依依傍水軒此不待説雨)¶
(自然知是雨也後來諸人詠物不待分明説盡只彷彿丨丨便/見好處梅聖俞詩蝟毛蒼蒼磔不死銅盤矗矗飣頭生呉鷄鬪)¶
(敗絳綃碎海蚌决出真珠明誦此别知是芡蘇東坡詩海上仙/人絳羅襦紅綃中單白玉膚不湏更待妃子笑風骨自是傾城)¶
(姝誦此則知是荔枝張文潜詩平地碧玉秋波瑩緑雲引扇摇青/柄水宫仙子闘新桩輕歩凌波踏明鏡誦此則知是蓮花又雕)¶
(蟲蒙記憶烹鯉問沈綿不説作賦而説雕蟲不説寄書而説烹鯉/不說病而說沈綿又頌椒添風味禁火减歡娯不説嵗節但云)¶
<pb:KR3k0030_WYG_044-10a>¶
(頌椒不説寒食但云禁火亦文章之工/也此謂彷彿丨丨格出吕氏童蒙訓)體用(陳本明論時云前/輩作詩言用不言)¶
(體若言泠則曰可嚥不可潄言静則云不閭人聲聞履聲漫齋/詩話又用事琢句妙在言其用不言其名惟荆公東坡山谷知)¶
(之荆公云含風鴨緑鱗鱗起弄日鵞黄裊裊垂山谷云管城子/无食肉相孔方兄有絶交書荆公又云繅成白雪桑重緑割盡)¶
(黄雲稻正青/冷齋夜話)交股(王介甫詩云春殘葉宻花枝少睡起茶多酒/盞疎惠洪謂多字當作親字盖欲以少對宻)¶
(踈對親江朝宗謂惠洪不曉古人意格此一聨以宻對/疎以多對少正丨丨用之所謂蹉對也出藝苑雌黄)拗句(七/言)¶
(第五字反其平側欲其氣挺然如田中誰問不納履坐上適來/何處蠅負塩出井此溪女打鼔發船何處即今俗謂之換字丨)¶
(丨法/禁臠)折句(歐公詩云静愛竹時來野寺獨尋春偶過溪橋俗謂/之丨丨盧元賛雪詩想行客過梅橋滑免老農憂麥)¶
(隴乾效此體/也苕溪詩話)促句(禁臠有丨丨格三句一換韻三疊而止山公/觀李伯師畵馬用此格云儀鸞供帳饕風行)¶
<pb:KR3k0030_WYG_044-10b>¶
(翰林濕薪爆竹聲風簾官燭淚縱横木穿石槃未渠透坐窻不/遨令人瘦貪馬百叚逄一豆眼明見此玉花騘經思着鞭隨詩)¶
(翁城西野桃尋小紅/是也出苕溪詩話)語險(呉均有詩曰秋風吹白水鴈足印黄/沙沈約曰印黄語太險均曰亦見公)¶
(詩云山櫻發欲然約曰我/始欲然印已印記也談藪)思遲(賈島詩丨丨澁杼軸方得至如/鳥井口出人自岳陽來經年方)¶
(遂偶句/撫遺)敲推(賈島浪仙京師騎驢一日得句鳥宿池邊樹僧敲/月下門始欲着推字又欲敲字煉字未定遂於驢)¶
(上引手作丨丨之勢時韓愈為京兆島不覺衝至第三節左右/擁至尹前島具道所得句云云韓謂島曰敲字佳矣遂與並轡)¶
(而歸與為布/衣之交嘉話)競病(梁曹景宗破魏旋帝御光華殿宴飲聨句景/宗不得韻顔色不平啟求賦詩不已帝令賦)¶
(丨丨二字景宗操筆成詩曰去時兒女悲歸/來笳皷丨試問行路人何如霍去病南史)撥隂何(山谷詩寒/爐餘㡬火)¶
(灰裏丨丨丨言深/思苦求乃得詩集)聼小胥(老杜詩抄詩丨丨丨山谷詩豈/作牛腰束傳抄丨丨丨並本傳)沉香¶
<pb:KR3k0030_WYG_044-11a>¶
亭(唐元宗坐丨丨丨意有所感欲得李白為樂章召入而白已/醉左右以水頮面援筆成文婉麗清切詞云名花傾國兩相)¶
(歡常得君王帶笑看觧釋春風/无限恨丨丨丨北倚闌干本傳)薰風殿(文宗與公權聨句帝曰/人皆苦炎熱我愛夏日)¶
(長丨丨自南來丨閣生微涼帝以/謂詞情俱足命題於殿壁出本傳)變白髮(再聞誦新作突過黄/初詩今晨清鏡中勝)¶
(食齋房芝予髪喜却變白間生黒絲昨夜舟天接湘娥江外悲/百靈不敢㪚風波寒江遲注丨丨為黒丨以聞其詩之故老杜)¶
(記蘇渙/誦詩)舞銀毫(玉為蟾蜍氷作滳烏絲欄開寳鴉墨天孫夜拾/瑶童歸醉丨丨丨鬪春碧媧皇細鍊崑崙石海)¶
(底紅綃弄嬌織香風暗漾雲錦囊花史同書青帝/國樓開天下傳消息喚起虹霓掃東壁王彦章詩)捜春卉(五言/出漢)¶
(時蘇李首更號東都漸瀰漫𣲖别百川導建安能者七卓犖變及/風操逶迤至晉宋氣象日雕耗中間數鮑謝比近最清奥齊梁)¶
(陳隋衆作等蟬噪丨丨摘花卉㳂襲蕩剽盗國朝盛文章子昂/始高踏勃興得李杜萬類困陵暴後来相繼生亦各立閫隩有)¶
<pb:KR3k0030_WYG_044-11b>¶
(窮者孟郊受材實雄驁𡨕觀動古今象外逐幽好横空盤硬語/妥帖立排奡敷榮肆紆徐奮猛卷海潦榮華肖天秀㨗疾愈響)¶
(報出韓/退之集)織秋蒲(李白李賀遺機杼在人間不知處聞君/収在芙蓉江日鬪鮫人丨丨丨齊已詩)藹春雲¶
(君詩多態度藹丨丨空丨東野動驚俗天葩吐竒芬張藉學古/淡軒昂避雞羣阿買不識字頗知書八分詩成使之寫亦足張)¶
(吾軍險語破鬼膽/髙詞嫓皇墳韓詩)吟秋水(去年左遷夜郎道琉璃硯水長枯槁/今年勑放巫山陽蛟龍筆硯生輝光)¶
(願掃鸚鵡賦與君醉百場嘯起白雲飛/七澤歌吟秋水動三湘唐李太白文集)縛麒麟(黄生學詩用力/新急手疾口如)¶
(翻盆邇來結字稳且勻徑/湏赤手丨丨丨陳后山詩)雜蚯蚓(崔侯文章苦㨗敏高浪駕天/輸不盡朝為百賦猶欎怒暮)¶
(作千詩轉道𦂳揺毫擲簡自不供頃刻青天浮/海唇才豪氣猛語易言往往蛟螭丨丨丨韓文)丈夫氣(鏗金戞/玉千餘)¶
(篇膾吞炙嚼人口傳湏知一一/丨丨丨不是綺羅人語言同上)章句癖(人皆有一癖我癖/在章句白樂天詩)似爬¶
<pb:KR3k0030_WYG_044-12a>¶
癢(杜詩韓筆愁來讀似/倩麻姑癢處爬杜牧)忽消暑(丨吟佳句詩丨丨逺勝前人/檄愈風王平荅蘇頌秋日詩)三¶
峽水(清占月中丨丨丨麗/偷雲外小洲春沈彬)五字城(筆倒三江水詩專/丨丨丨韓駒詩)三千首(鐫/鑱)¶
(物象丨丨丨照耀乾坤/四百州  出王逄原詩)五七字(丨丨丨中苦百千/年後清齊已詩)吟箇字(丨成一/丨丨橪)¶
(斷數莖鬚/盧延遜詩)得一句(一句坐中得片心/天外來永叔)¶
　　書法¶
事類心畫(書丨丨也傳千里之/忞忞者莫如書揚子)鳥跡(蒼頡黄帝下臣觀丨丨像/之以作文字鬼夜哭龍潜)¶
(藏為有文字恐人書/故鬼哭龍藏史記)造書(古者伏羲氏之王天下也丨/丨契以代結繩之政尚書序)作字(黄/帝)¶
(垂衣裳蒼頡造文字然後書/契始作則其始也帝王世紀)楷書(上谷王次中/所作書斷)行書(魏初有鍾/胡二家為)¶
<pb:KR3k0030_WYG_044-12b>¶
(丨丨法盛行於世丨丨即正書之小變後簡易相間流行又云/非草非真離方遁圓兼真者謂之真行帶草謂之草行張懐瓘)¶
(書/斷)草書(漢興有草書不知作者姓名至章帝則杜伯度崔瑗崔/湜皆稱工張伯英因而轉精巧下筆則號匆匆不暇丨)¶
(丨寸紙不遺/晉衛坦傳)篆書(周宣王史籕變科斗文以為大丨李斯/作蒼頡篇取籀省文謂之小篆史記)隷書¶
(秦既用篆奏事繁多難成即令𨽻人佐書曰𨽻字或曰程/邈囚獄中改籕文省為𨽻字上之始皇大喜免其罪史記)飛白¶
書(蔡邕見鴻都門匠人施/堊箒遂創意焉雞跖集)八分書(上谷王次中所作書斷八分/篆法二分𨽻文佩觿集勢如)¶
(八字有偃波之文又二說皆非也書有八體/蔡伯喈於八體之後又分此法故云八分)三品書(書有十體/其優劣之)¶
(差為神妙能三品居神品者二十有五妙品九十有八能品一𨽻/百有七古今善書盡在是矣書斷張旭草入神品八分入妙品)¶
(入能品出/書訣墨藪)三體書(真生行行生草真如立行如行草如走未/有未能立能行而能走者也東坡志林)八¶
<pb:KR3k0030_WYG_044-13a>¶
體書(秦燒焚先典廢古文更用八體一曰大篆周宣王史籀作/也二曰小篆始皇時李斯趙髙胡母敬所作也大小篆並)¶
(簡册用也三曰刻符篆也四曰摹印施於印璽也五曰䖝書為/虫鳥之形施於幡信也六曰署書門題所用也七曰殳書銘於)¶
(戈㦸也八曰𨽻書始/皇時程邈所定說文)六文書(蕭子良古今篆𨽻文體有藁書楷/書蓬書懸針書垂露書飛帛書填)¶
(書莫書鴈書虎爪書偃波書鶴頭書象形篆尚方大篆鳳鳥書/科斗虫書龍虎書仙人書芝英書倒薤書龜書麒麟書金錯書)¶
(旼脚書凡数十種皆出於六文八/體之書而因事生變者也文體)五雲體(韋陟封郇公性侈縱/常以五彩箋為書記)¶
(使侍妾主之其裁答受意而已陟惟署名自謂所/書陟字若五朶雲時人慕之號郇公丨丨丨本傳)連錦書(唐呂向/工草𨽻)¶
(能一筆環寫百字若縈/髪然世號丨丨丨本傳)賜綵牋(唐明皇師韓澤木嘗於彩/牋上八分書賜張説唐史)給絹¶
素(唐裴行儉工草𨽻唐中宗嘗丨丨丨詔冩文選袐愛其法毎/曰褚遂良非精筆佳墨未嘗輙書不擇筆墨而妍㨗者余與)¶
<pb:KR3k0030_WYG_044-13b>¶
(世南耳/行儉傳)印貞觀字(唐太宗求書凡得王羲之真行二百九十紙/又得獻之張芝等以貞觀字為印草迹命褚)¶
(遂良楷書小字以影之開元五年/元宗又書開无字為印唐書本紀)題凌雲牓(晉太元中新起太/極殿謝安欲王獻)¶
(之題牓而難之試謂曰魏時凌雲殿榜木題而匠者誤釘之不/可下乃使韋仲將懸橙書之比訖鬢鬚盡白裁餘氣息獻之揣)¶
(知其㫖正色曰使其若此所以/知魏徳之不長出王羲之傳)錢上寫經(應用善寫細字微如/毛髮嘗於一丨丨丨)¶
(心丨又於粒麻上寫國泰/民安四字出江南野史)被中畫腹(虞世南/事見後)硯池筆刀(丨者城/丨也丨)¶
(者丨稍也墨者兵甲也心/意者將帥也書訣墨藪)紙田墨稼(蔡洪赴洛人問吳中舊業/曰丨為良丨筆為鉏耒丨)¶
(為丨穡義理為豐年/文房四寳劉氏小說)印泥畫沙(墨藪云張長史曰禇河南論書/云用筆如丨丨丨丨始不悟後)¶
(於江岸以錐畫字始信長史/之言貴藏鋒也韋續書訣)秃筆磨墨(筆成冢墨成池不及羲/之即獻之筆秃千枝墨)¶
<pb:KR3k0030_WYG_044-14a>¶
(磨萬挺不作張芝作/索靖出東坡志林)百嵗枯藤(鍾繇弟子宋翼毎畫一波三折/筆作一戈如百釣弩作一㸃如)¶
(髙峯墜石作一牽如丨丨丨丨作一/放縱如驚蛇入草此三折筆法志林)隆冬枯樹(獻之字勢疎瘦/如丨丨之丨丨)¶
(拘束如嚴家之餓𨽻其枯樹雖槎枿而/无屈伸其餓𨽻飢羸而不放縱本傳賛)雲鵠游天(鍾繇書如丨/丨丨丨羣鵞)¶
(戲海王羲之書如龍跳天門虎卧鳳閣張芝如漢武好道憑虚/欲仙蔡邕骨氣洞達如有神氣蕭子雲如危風阻日孤松一枝)¶
(羊欣如大家婢為夫人舉止羞澁終不似真王獻之如河間少/年皆悉光恱索靖如飄風忽舉鷙鳥乍飛王僧䖍如王謝子弟)¶
(之爽自有一種風流袁松如深/山道士見人便退縮出書斷)隼尾擊石(草書須緩前速後字/有㸃者字竟乃安𨽻)¶
(書有擊石波八分書有/隼尾波最為難作墨藪)家雞野鶩(王僧䖍庾翼少時書與右軍/齊名右軍後進庾猶不忿與)¶
(都下人書云小兒輩厭家雞愛野鶩皆學逸少書又云庾征/西初亦不服逸少有丨丨丨丨之論後以為伯英復生南史)怒¶
<pb:KR3k0030_WYG_044-14b>¶
猊渴驥(唐涂浩工書嘗書四十二輻屏八體皆備草𨽻/尤工世狀其法三丨丨抉石丨丨奔泉唐本傳)結體遵¶
麗(貞觀永徽間虞世南褚遂良以書専家薛稷外祖魏家家多/藏虞禇書故稷銳情臨倣丨丨丨丨遂以書名天下唐本傳)¶
形貌魁梧(歐陽詢初學羲之書後險勁過之因自名體尺牘所/傳人以為法髙麗嘗遣使求之髙祖嘆曰彼觀其書)¶
(謂丨丨丨/丨耶本草)筆跡精妙(蔡有鄰濟陽人官至胄曹叅軍善八分始/拙弱至天寳中遂精妙相衛間多其筆跡)¶
字勢遵勁(翰林院自五代以來丨丨輕弱筆體无法太宗即賜/筆札求善書許自言首得蜀人王著即召為持書著)¶
(善草𨽻獨步一時初以紙一番令書八字又令書六字四字/至一字皆極丨丨上稱善自是詔書體一變粲然可觀談苑)飄¶
揚嚴重(真書難於丨丨草書難於丨丨大/字難於結密小字難於寛綽志林)勁徤肥厚(東軒筆録/云唐初字)¶
(舉丨丨得晉宋風開元後變為丨丨元和後桞沈之徒復尚清/勁五代楊凝式國初李建中妙絶一時行草亦主肥厚李昌式)¶
<pb:KR3k0030_WYG_044-15a>¶
(不免於重濁山谷嘗論三家法以為楊少師如散僧/入聖學西臺如法師叅禪王著如小禪縛律南昌集)籠道士鵝¶
(王右軍好鵞山隂道士有羣鵞求之其/入邀右軍寫道徳經書畢即籠去本傳)假黄仙鶴(李邕善書仍/自刻多假立)¶
(刻字人名如茯苓芝黄/仙鶴之類是也法書苑)學李衛書(王羲之字逸少為㑹稽右軍/長史初丨丨丨夫人丨及渡)¶
(江北見李斯等書之許見鍾繇梁鵠書之濟見蔡邕/書人見張岳碑始知學衛夫人書徒費日月出墨藪)傳知永法¶
(虞世南學書於浮屠智永宛其法為世秘/愛太宗稱其五絶五曰書翰唐書本傳)號歐陽體(歐陽通早/孤母教以)¶
(父書使希父遺跡數年大進亞於詢/父子齊名丨大小丨丨丨唐本傳)辨羲之帖(遂良工𨽻楷太/宗令侍帝帝方)¶
(求羲之帖莫質真偽遂/良獨論所出唐書本傳)紹宗積習(王紹宗工草𨽻嘗與人書曰/鄙夫書旡工者將由水墨積)¶
(習耳常精心率意虚神空思以取之吳中陸大夫常以余比/虞世南以不臨寫故也開世南被中畫腹與余正同本傳)羲¶
<pb:KR3k0030_WYG_044-15b>¶
之變格(李嗣真論右軍書不同以變格難儔書樂毅論太史箴/體皆正直有忠臣烈士之象告誓文曹娥碑其容憔悴)¶
(冇孝子順孫之象逍遥篇孤鴈賦迹逺趣髙有抜俗抱素之象/畫像贊洛神賦姿儀雅麗有矜莊嚴肅之象皆見義以成字非)¶
(得意以獨妍/出書法苑)仲將三具(韋誕字仲將諸書並善鄴都宫觀始成/詔丨丨題署御筆墨不佳因奏苦用張)¶
(芝筆左伯紙臣墨兼此丨丨又得/臣手然後可以逞徑丈之勢書斷)堯佐八分(陳文惠丨丨變古/之法自成一家雖)¶
(㸃畫肥重而筆力勁徤為方丈/字謂之堆墨丨丨湖山小録)伯英筋肉(衛瓘索靖俱善書時/謂瓘得丨丨之丨靖)¶
(得伯英之丨/出史本傳)曼卿筋骨(范文正公祭石丨丨文云曼卿之筆/顔丨桞丨散落人間寶為神物志林)王¶
涯鑿垣(唐丨丨居永寧里蓄名書畫以金玉為匳軸丨丨貯之/重復固祕及被誅為人破垣剔取金玉而棄其書畫唐)¶
(書/)崇韜發壙(舊傳樂毅論乃羲之親書於石其他皆紙素所傳/唐太宗聚二王墨迹惟樂毅論石本在其後隨太)¶
<pb:KR3k0030_WYG_044-16a>¶
(宗入昭陵朱梁時耀州節度使郭丨丨丨昭陵得之因復傳人/開或曰公主以偽本易之元不曽入壙本入髙紳學士家筆談)¶
鍾繇嘔血(丨丨見蔡邕筆法椎/胸三日田丨丨墨藪)衛夫人流涕(王羲之年十二見/前代筆說於其父)¶
(沈中竊而讀之父因與之不旬日書便大進又學丨丨/丨書夫人見其書丨丨曰此子必蔽吾名羊欣筆陣圖)秃筆十¶
八瓮(孫智永善書以百本散於江南諸寺各留一本其/所居吳興學書積乆有丨丨丨丨丨尚書故實)飛帛三¶
百㸃(仁宗飛帛書尤為精妙至和中有待詔李唐卿撰丨丨丨/丨丨以進上頗嘉之乃特為清淨二字以賜之其六㸃尢)¶
(竒絶又出三百/㸃之外歸田録)¶
詩集洒墨(空餘小來翰墨塲松烟兔影傍明窓偶隨兒戲丨丨/汁衆人許在崔杜行晚學長沙小三昧幻出萬物真)¶
(成狂龍蛇起陸雷破柱自許竒觀繞繩床家/人罵笑寧有道汗染黄素敗粉墻黄山谷集)畫地(元章作書日/千紙平生自)¶
<pb:KR3k0030_WYG_044-16b>¶
(若誰與美丨丨為餅未必似要令癡兒出毚水錦囊玉軸來无/趾粲然奪真疑聖智忍飢看書淚如洗至今魯公餘乞米東坡)¶
(次朱元章/跋王書)揭雲(管城脫帽為微笑便覺金光走龍尾試較鵞經/拂硬黄傳此寳書十餘紙紙光葉葉丨丨膜字)¶
(工戢戢行凍/螘僧惠洪書)破地(中郎石經後八分盖顦顇顧候運爐錘筆力/破餘地昔在開元中韓蔡同贔屭𤣥宗妙其)¶
(書是以數子至御札早流傳榆楊非造次三人並入直恩澤各/不二顧於韓蔡内辨眼工小字分日侍諸王鈎深法更秘杜詩)¶
鶩雞(三館曝書防蠧毁得見來禽與青李春蛇秋蚓久相雜野/丨家丨定誰美玉函金鑰天上來紫交勑使親臨啓紛綸)¶
(過眼未易識磊落掛壁空雲委歸來妙意獨追求坐想蓬山二/十秋怪君何處得此本上有桓𤣥寒具油巧偷豪奪古來有一)¶
(笑誰死癡虎頭君不見長安永寧/里王家破垣誰復修東坡次韻)蛇蚓(異時長笑王㑹稽野鶩/腥膻汗刀机暮年却得)¶
(庾安西自厭家雞題六紙二子風流冠當代顧與兒/童爭愠喜秦王十八已龍飛嗜好晚將蛇蚓比坡詩)把栗尾(蘭/亭)¶
<pb:KR3k0030_WYG_044-17a>¶
(蠒紙入昭陵世間遺墨猶雲騰顔公變法出新意細筋入骨如/秋鷹徐家父子亦秀絶字外出力中藏稜嶧山傳刻典型在千)¶
(載筆法留陽氷杜陵評書貴瘦硬此論未公吾不憑短長肥瘦/各有態玉環飛燕誰敢憎吳興太守真好古購買斷缺揮縑繒)¶
(龜跌入坐螭隠壁空齋晝靜聞登登竒蹤散出走吳越勝事傳/說誇友朋書來乞詩要自寫為丨丨丨書溪藤後來視今猶視)¶
(昔過眼百世如同燈他年劉郎憶賀/監還道同時須服膺東坡墨妙亭)書紙背(劉連州寄桞子厚/詩丨成欲寄庾安)¶
(西丨丨應勞手自題聞道近來諸子弟臨池尋已厭家雞注云/家有右軍書每紙背庾翼題云王㑹稽六紙二月三十日本集)¶
元和脚(桞子厚酬劉禹錫家雞之贈云日日臨池弄小雛還思/寫字付官奴桞家新様丨丨丨且盡薑芋斂手徒本集)¶
元祐脚(徐清字靜之蓬萊女官也下西里玉氏詩作謝體書效/魯直妍妙可喜陳无已詩云蓬萊仙子補天手筆妙詩)¶
(清萬世功肯學黄家丨丨丨/信知人厄匪天窮陳后山集)開一笑(遥怜醉常侍一笑開天容/坡詩唐太宗嘗作飛帛書)¶
<pb:KR3k0030_WYG_044-17b>¶
(賜羣臣散騎常侍劉垍登御床引手得之帝笑/曰昔聞婕妤辭醉輦今見常侍登御床唐書)知八分(阿買不/識字頗)¶
(丨書丨/丨韓詩)銀鈎蠒紙(丨丨玉唾明丨丨松/箑輕凉&KR0034;送仙山谷)玉堂翰手(收散丨丨揮/丨丨歐集小)¶
(試丨丨揮丨/丨后山詩)¶
　¶
　¶
　¶
　¶
　古今合璧事類備要前集卷四十四¶
