# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:07.470396
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 别集卷十九
<pb:KR3k0030_WYG_225-1a>¶
欽定四庫全書¶
　古今合璧事類偹要别集卷十九¶
　　　　　　　　　　　　宋　謝維新　撰¶
　宫室門¶
　　亭臺¶
　宫室舉要(按劉熈釋名亭者停也言道路所舍人之/所停集也臺者持也言其築土堅髙能自)¶
　(勝持也古人之名物莫不各有義存焉况亭臺乎後/人創此以為暇日遊宴登臨之所未必皆能求古人)¶
　(之意惟適其/適焉而已)¶
<pb:KR3k0030_WYG_225-1b>¶
事類里亭(五丨一短丨/十里一長亭)街亭(洛陽二十街一丨十二/丨二城門一亭漢職典)泗¶
上(漢髙祖及壯試吏/為丨丨亭長本紀)蕪蔞(光武至薊會王子接起兵薊/中以應王郎城内擾亂秀促)¶
(駕而出不敢入城邑舍食道傍至丨丨/亭時天寒烈馮異上豆粥後漢馮異傳)柯亭(蔡邕宿丨/丨屋以柯)¶
(為椽邕盻曰良竹也取/以為笛音聲獨絶白帖)蘭亭(永和九年歳在癸丑暮春/之初會于會稽山隂之丨)¶
(丨脩禊事也此地有崇山峻嶺茂林脩/竹又有清流急湍映帶左右王羲之記)采霞(天寳時詔/兩神策治)¶
(曲江昆明作丨丨亭詔/公卿得列舍堤上孔帖)沈香(唐元宗一日坐丨丨亭子/意有所感欲得李白為樂)¶
(章召入而白已醉左右以水頮面/稍解授筆成文婉麗精切唐白傳)芙蓉(丨丨亭在永州/龍興寺多木丨)¶
(丨故名桞宗元有詩/柳文巽公院五詠)賞心(唐楊州有丨丨亭/今不復見孔帖)精思(唐李/徳裕)¶
<pb:KR3k0030_WYG_225-2a>¶
(所居安邑里第有丨丨亭/每計大事則處其中本傳)勞勞(丨丨亭在江寧縣南十/五里古送别之所一名)¶
(臨滄觀李白丨/丨亭歌注題)休休(司空圖本居中條山王官谷有先/人田遂隠不出作亭觀素室悉圖)¶
(唐興節士文人名亭曰丨丨作文以見志曰休美也既/休而美具故量才一宜休揣分二宜休耄而聵三宜休)¶
(又少也墮長也率老也迂三者非濟時用則又宜休因/自目為耐辱居士其言詭激不常以免當時禍災云唐)¶
(本/傳)鈞䑓(夏啟有丨丨之享注啟禹子河南陽翟縣/南有丨丨陂盖啟享諸侯於此左昭四年)靈䑓¶
(丨丨民始附也云云經始丨丨經/之營之庻民攻之不日成之詩)瑶䑓(商紂作丨丨殫/百姓之財通鑑)¶
(外/紀)鹿䑓(紂造丨丨為瓊室玉門其大三里髙千尺/七年乃成厚賦斂以實丨丨之錢同上)新䑓¶
(丨丨刺衛宣公也納伋之妻/作丨丨于河上而要之詩)觀䑓(春王正月辛亥朔日/南至公既視朔遂登)¶
<pb:KR3k0030_WYG_225-2b>¶
(丨丨以望而書注丨丨䑓上搆/屋可以逺觀者也左僖五年)築郎(丨䑓于丨注刺奢/且非土功之時左)¶
(莊三/十年)築薛(丨䑓于丨/注薛魯地)築秦(丨䑓于丨注東平范縣/西北有秦亭並同上)蛇出¶
(文十六年有蛇自泉宫出入于國如先若之數秋八月/辛未聲姜薨毁泉䑓注魯公以為蛇妖所出而聲姜薨)¶
(故壊/之左)鳯集(蕭史與弄玉吹簫於䑓上感/丨丨弄玉秦穆公女也白帖)九層(晉靈公造/丨丨䑓三)¶
(年不成人力困敝出令敢諫者斬荀息進曰臣能累十/二棊子加九夘於上公曰危哉息曰不危公造䑓三年)¶
(不成男不耕女不纎亦甚/危矣公遵止事見説苑)五仞(楚莊王築丨/丨之䑓同上)三休(楚王/誇客)¶
(以章華之䑓登之丨/丨乃至其上白帖)彈人(晉靈公不君厚斂以彫墻從/䑓上丨丨而觀其辟丸也左)¶
(宣二/年)妨農(宋皇國父為平公築䑓丨於丨取子罕請俟/農功之畢築者謳曰澤門之晢實興我役邑)¶
<pb:KR3k0030_WYG_225-3a>¶
(中之黔實慰我心子罕聞之執朴抶其不勉者曰吾儕/小人皆有闔廬以避燥涇寒暑今君為一䑓而不速成)¶
(何以為役君子謂子罕/能分謗左襄十七年)章華(楚靈王為丨丨之䑓與伍/舉登焉曰䑓美矣夫對曰)¶
(先君莊王為匏居之䑓髙不過望國氛大不過容燕豆/人不廢時務官不易朝常今君為此䑓人罷財盡數年)¶
(而成諸侯莫至若君謂此美楚其殆矣乂曰先王之䑓/榭也榭不過講軍實䑓不過望氛祥故榭度於大卒之)¶
(居䑓度於臨觀之髙&KR0435;磽之地於是乎為之四時之隙/於是乎成之國語楚子成丨丨之䑓願與諸侯落之左)¶
姑蘇(吳王夫差破越越敗乃進西施請退軍歸越吳王/許之吳王既得西施甚寵之為築丨丨䑓髙三百)¶
(丈遊宴其上伍子胥諌曰臣恐丨/丨䑓不久為麋鹿之遊吳王不聴)置千金(燕昭王丨丨/丨於䑓上以)¶
(延天下士謂之/黄金䑓白帖)計百金(漢文帝欲起露䑓召匠丨之直/丨丨曰百金中人十家之産何)¶
<pb:KR3k0030_WYG_225-3b>¶
(以䑓為/本賛)望思䑓(上憐太子無辜乃為歸来丨丨之丨於/湖天下聞而悉之注太子死於湖通鑑)¶
(武帝/紀)通靈䑓(鈎弋夫人從至甘泉而卒尸香聞十餘里/葬雲陽武帝思之起丨丨丨於甘泉宫有)¶
(一青鳥集䑓上徃来至宣/帝時乃不至王褒雲陽記)相如琴䑓(在成都府華陽縣/市橋西寰宇記在)¶
(浣花溪云海安寺南今為金/花寺城南非其舊成都志)子陵釣䑓(在嚴州嚴光披/羊裘釣澤中今)¶
(釣䑓見存多/名賢留題)狀西白虎(曲陽侯王根作漸/䑓丨丨丨丨白帖)相風銅烏(長/安)¶
(宫南有靈䑓髙十五仞上有丨丨/丨丨遇風乃動郭延生述征記)鬪雞走狗(漢長樂宫/有丨丨䑓)¶
(丨丨/䑓)望鵠眺蟾(未央宫有丨丨䑓丨/丨䑓並三輔黄圖)創文昌䑓(李昭徳/武后營)¶
(神都昭徳規丨丨丨/丨標置華壯孔帖)築望仙䑓(栁仲郢武宗延方士丨/丨丨丨累諌諄切同上)¶
<pb:KR3k0030_WYG_225-4a>¶
蜚觀聮屬(長寧宫主廢永昌縣主丐其治為府以地/瀕洛築障之崇䑓丨丨相丨丨孔六帖)野¶
服蕭散(裴度治第東都集賢里作别墅其燠館凉/䑓號縁野堂激波其下度丨丨丨丨本傳)懐古¶
莫測(杜甫少與李白齊名嘗從白及髙適遇汴/州酒酣登吹䑓慷慨丨丨人丨丨也孔帖)屬酒為¶
别(李軌敗歎曰人心去矣天亡我乎携妻/子上玉女䑓丨丨丨丨安修仁執送之)島上凝霞(唐/大)¶
(宗中日本國王子来朝云本國之東三萬里有集真島/丨丨有丨丨䑓䑓上有手譚池池中有玉棊子不由制)¶
(度自然黒白/分明杜陽編)道旁獻雉(唐明宗入汴莊宗與元行欽登/丨丨冡置酒相顧江野人丨丨)¶
(問其冡名曰愁䑓/因罷酒去五代史)賈至秋興亭記(在陽而舒在隂而惨/性之常也履險而慄)¶
(渉易而秦情之變也觀揖讓而退臨交戰而競目之感/也聞韶濩而和聆鄭衛而靡耳之動也夫其舒則洽惨)¶
<pb:KR3k0030_WYG_225-4b>¶
(則悴慄則止泰則通退則无咎競則有悔和則安樂靡/則憂危性情耳目優劣若此故君子慎居處謹視聴焉)¶
(今沔州刺史賈載吾家之良也理馮州未朞月而政和/於訟堂之西因髙傋宇不出庭户在雲霄矣却負大别)¶
(之固附視滄海之浸閲吳蜀樓舡之殷鍳荆衛藪澤之/大亦有㫖哉性得情適耳虛目開且處動則倦理倦莫)¶
(若靜處靜則明惟明以理動窮則變變則通通則久今/沔州靈府恬而神用爽政以是和觀其前户後牖順開)¶
(闢之義簡也上棟下宇無雕琢之飾儉也簡近於智儉/近於仁仁智居之何陋之有况乎當發生之晨則攅秀)¶
(木於髙砌見鶯其鳴矣處䑓榭之月則納清風於洞户/見暑之徂矣在揺落之時則俯顥氣於軒檻見火之流)¶
(矣值嚴凝之節則棲同雲於扃闥見雪之紛矣政成訟/清體安心逸而詩人之興常在常時之興秋興最髙因)¶
(以命亭焉予自巴丘徴赴宣室歇鞍棠樹之側解帶/竹林之下加其俛仰美其動息乃命進牘抽毫志之)李¶
<pb:KR3k0030_WYG_225-5a>¶
白勞勞亭詩(天下傷心處勞勞送客亭/春風知别苦不遣栁條青)李白姑熟亭序¶
(通驛公館南有水亭焉四薨翬飛巉絶浦嶼葢有前攝/今河東薛公棟而宇之今宰隴西李公明化開物成務)¶
(又横其梁而閣之畫鳴閒琴夕酌清月葢為接輶軒祖/逺客之佳境也製置既久莫知何名司馬武公長材博)¶
(古獨映方外因據胡牀岸幘嘯咏而謂前長史李公及/諸公曰此亭跨姑熟之水可稱謂姑熟亭焉嘉名勝㮣)¶
(自我作也且夫曹官紱冕者大賢處之若遊青山臥白/雲逍遥偃傲何適不可小才居之窘而自拘悄若桎梏)¶
(則清風朗月河英岳秀皆為棄物安得稱焉所以司馬/南隣當文章之旗鼔翰林客卿揮辭鋒以戰勝名教樂)¶
(地無非得俊之場也/千載一時言詩紀志)李白西候亭頌(惟十有四載皇帝/以歳之驕陽秋五)¶
(不稔乃慎擇明牧恤南方凋枯伊四月孟夏自淮隂遷/我天水趙公作藩于宛陵祗明命也惟公代秉天憲作)¶
<pb:KR3k0030_WYG_225-5b>¶
(程南䑓洪柯大本聿生懿徳宜乎哉横風霜之秀氣欎/王霸之竒略初以鐡冠白筆佐我燕京威雄振肅虜不)¶
(敢視而後鳴琴二邦天下取則起草三省朝端有聲天/子識面宰衡動聴殷南山之雷剖赤縣之劇强項不屈)¶
(三州所居大化咸列碑頌至於是邦也酌古以訓俗宣/風以布和平心理人兵鎮唯靜盡一千里時無莠言退)¶
(公之暇清眺原隰以此郡東塹巨海西襟長江咽三吳/扼五嶺輶軒錯出無旬時而息焉出自西郭蒼然古道)¶
(道寡列樹行無清隂至有疾雷破山狂颷震壑炎景爍/野秋霖灌途馬逼惻於谷口人周章於山頂亭候靡設)¶
(逢迎闕如自唐有天下作牧百數因循齷齪罔恢永圖/及公来思大革前弊實相此土陟降觀之壯其廻崗龍)¶
(盤沓嶺波起勝勢交至可以有作方農之隙廓如是營/遂鏟崖堙卑駈石剪棘削汚壤堦髙隅以門以墻乃棟)¶
(乃宇儉則不陋麗而不奢森沈閈閎燥溼有庇若鳬之/勇如鵬斯騫縈流鏡轉涵映池底納逺海之餘清㵼蓮)¶
<pb:KR3k0030_WYG_225-6a>¶
(峯之積翠信一方雄勝之郊五馬踟蹰之地也長史齊/公光艾人倫之儀表司馬武公㓜成衣冠之髦彦錄事)¶
(参軍吳鎮宣城令崔欽令徳之後良材閒生縱風教之/樂地出人倫之髙格卓絶映古清明存躬僉謀僝功不)¶
(日而就搃是役也伊二公之力歟過客沈吟以稱嘆邦/人聚舞以相賀僉曰我趙公之亭也羣寮献議請因謡)¶
(頌以名之則必與謝公此亭同不朽矣白以為謝公徳/不及後世亭不留要衝無勿拜之言鮮登髙之賦方之)¶
(今日我則過矣敢謁耆老而作頌曰張耽耽髙亭趙公/所營如鼇背突兀於太清如鵬翼開  而欲行趙公之)¶
(宇千載有覩必恭必敬爰遊爰處瞻而思之罔敢大語/趙公来翔有禮有章煌煌鏘鏘如文翁之堂清風洋洋)¶
(永世/不忘)韓愈燕喜亭記(太原王𢎞中在連州與學佛人景/常元慧游異日從二人者行於其)¶
(居之後丘荒之間上髙而望得異處焉斬茅而嘉樹列/發石而清泉激輦糞壤燔椔翳却立而視之出者突然)¶
<pb:KR3k0030_WYG_225-6b>¶
(成丘䧟者呀然成谷窪者為池而缺者為洞若有鬼神/異物隂来相之自是𢎞中與二人者晨徃而夕忘歸焉)¶
(乃立屋以避風雨寒暑既成愈請名之其丘曰竢徳之/丘蔽於古而顯於今有竢之道也其石谷曰謙受之谷)¶
(瀑曰振鷺之瀑谷言徳瀑言容也其土谷曰黄金之谷/瀑曰秩秩之瀑谷言容瀑言徳也洞曰寒居之洞志其)¶
(入時也池曰君子之池虛以鍾其美盈以出其惡也泉/之源曰天澤之泉出髙而施下也合而名之以屋曰燕)¶
(喜之亭取詩所謂魯侯燕喜者頌也於是州民之老聞/而相與觀焉曰吾州之山水名天下然而無與燕喜者)¶
(比經營於其側者相接也而莫直其地凡天作而地藏/之以遺其人乎𢎞中自吏部郎貶秩而来次其道途所)¶
(經自藍田入商洛涉淅湍臨漢水井峴首以望方城出/荆門下岷江過洞庭上湘水行衡山之下繇郴踰嶺蝯)¶
(狖所家魚龍所宫極幽遐瑰詭之觀宜其於山水飫聞/而厭見也今其意乃若不足傳曰智者樂水仁者樂山)¶
<pb:KR3k0030_WYG_225-7a>¶
(𢎞中之徳與其所好可謂協矣智以謀之仁以居之/吾知其去是而羽儀於天朝也不逺矣遂刻石以記)柳¶
宗元茅亭記(冬十月作新亭于焉退山之陽因髙丘之/阻以面勢無薄櫨節梲之華不斵椽不剪)¶
(茨不列墻以白雲為藩籬碧山為屏風昭其儉也是山/崒然起於蒼莽之中馳奔雲矗亘數十百里尾蟠荒陬)¶
(首注大溪諸山来朝勢若星拱蒼翠詭狀綺綰繡錯葢/天鍾秀於是不限於遐裔也然以壤接荒服俗參夷徼)¶
(周王之馬跡不至謝公之屐齒不及巖徑蕭條登探者/以為嘆歳在辛卯我仲兄以方牧之命試于是邦夫其)¶
(徳及故信孚信孚故人和人和故政多暇由是嘗徘徊/此山以寄勝槩廼塈廼塗作我攸宇於是不崇朝而木)¶
(工告成每風止雨收煙霞澄鮮輒角巾鹿裘率昆弟友/生冠者五六人步山極而登焉於是手揮絲桐目送還)¶
(雲西山爽氣在我襟袖以極萬類攬不盈掌夫美不自/美因人而彰蘭亭也不遭右軍則清湍修竹蕪没於空)¶
<pb:KR3k0030_WYG_225-7b>¶
(山矣是亭也僻介閩嶺佳境罕到不書所/作使盛跡鬰堙是貽林澗之媿故志之)柳宗元東亭¶
記(出州南譙門左行二十六步有棄地在道南南值江/西際垂楊傳置東曰東館其内草木猥奥有崖谷傾)¶
(亞缺圮豕得以為囿虵得以為藪人莫能居至是始命/披刜蠲䟽樹以竹箭松檉桂檜柏杉易為堂亭峭為杠)¶
(梁下上徊翔前出兩翼馮空拒江江化為湖衆山横環/嶛闊瀴灣當邑居之劇而忘乎人間斯亦竒矣乃取館)¶
(之北宇右闢之以為夕室取傳置之東宇左闢之以為/朝室又北闢之以為隂室作屋於北墉下以為陽室作)¶
(斯亭於中以為中室朝室以夕居之夕室以朝居之中/室日中而居之隂室以違温風焉陽室以違凄風焉若)¶
(無寒暑也則朝夕復其號既成作石于中室書以告/後之人庻勿壊元和十二年九月某日柳宗元記)歐¶
陽脩豐樂亭記(脩既治滁之明年夏始飲滁水而甘問/諸滁人得於州南百歩之近其上則豐)¶
<pb:KR3k0030_WYG_225-8a>¶
(山聳然而特立下則幽谷窈然而深藏中有清泉滃然/而仰出俯仰左右顧而樂之於是疏泉鑿石闢地以為)¶
(亭而與滁人徃遊其間滁於五代干戈之際用武之地/也昔太祖皇帝嘗以舟師破李景兵十五萬於清流山)¶
(下生擒其將皇甫睴姚鳯於滁東門之外遂以平滁修/常考其山川按其圖記升髙以望清流之關欲求暉鳯)¶
(就擒之所而故老皆無在者葢天下之平乆矣自唐失/其政海内分裂豪傑並起而爭所在為敵國何可勝數)¶
(及宋受命聖人出而四海一向之慿恃險阻剗削消磨/百年之間漠然徙見山髙而水清欲問其事則遺老盡)¶
(矣今滁介於江淮之間舟車商賈四方賔客之所不至/民生不見外事而安於畎畝衣食以樂生送死而孰知)¶
(上之功徳休飬生息涵煦百年之深也脩之来此樂其/地僻而事簡又愛其俗之安閒既得斯泉於山谷之間)¶
(乃日與滁人仰而望山俯而聴泉掇幽芳而䕃喬木風/霜氷雪刻露清秀四時之景無不可愛人幸其民樂其)¶
<pb:KR3k0030_WYG_225-8b>¶
(嵗物之豐成而喜與予遊也因為本其山川道其風俗/之美使民知所以安其豐年之樂者幸生無事之時也)¶
(夫宣上恩徳以與民共樂刺/史之事也遂書以名其亭)歐陽脩醉翁亭記(環滁皆/山也其)¶
(西南諸峯林壑尤美望之蔚然而深秀者瑯琊也山行/六七里漸聞水聲潺潺而㵼出于两峯之間者釀泉也)¶
(峯回路轉有亭翼然臨于泉上者醉翁亭也作亭者誰/山之僧曰智仙也名之者誰太守自謂也太守與客来)¶
(飲于此飲少輒醉而年又最髙故自號曰醉翁也醉翁/之意不在酒在乎山水之間也山水之樂得之心而寓)¶
(之酒也若夫日出而林霏聞雲歸而巖穴暝晦明變化/者山間之朝暮也野芳發而幽香佳木秀而䌓隂風霜)¶
(髙㓗水落而石出者山間之四時也朝而徃暮而歸四/時之景不同而樂亦無窮也至于負者歌于塗行者休)¶
(于樹前者呼後者應傴僂提擕徃来而不絶者滁人遊/也臨谿而漁谿深而魚肥釀泉為酒泉香而酒冽山殽)¶
<pb:KR3k0030_WYG_225-9a>¶
(野蔌雜然而前陳者太守宴也宴酣之樂非絲非竹射/者中弈者勝觥籌交錯起坐而諠譯者衆賔歡也蒼顔)¶
(白髪頽乎其間者太守醉也已而夕陽在山人影㪚亂/太守歸而賔客從也樹林隂翳鳴聲上下遊人去而禽)¶
(鳥樂也然而禽鳥知山林之樂而不知人之樂人知從/太守遊而樂而不知太守之樂其樂也醉能同其樂醒)¶
(能述其文者太守也太/守謂誰廬陵歐陽脩也)曽子固醒心亭記(滁州之西南/泉水之涯歐)¶
(陽公作亭曰豊樂自為記以見其名之意既又直豊樂/之東築亭曰醒心而望以見夫群山之相環雲煙之相)¶
(滋曠野之無窮草木衆而泉石嘉使目新乎其所覩耳/新乎其所聞則其心洒然而醒更欲久而忘歸也故即)¶
(其所以然而為名取韓子退之北湖之詩云噫其可謂/善取樂於山泉之間而名之以見其實又善者已雖然)¶
(公之樂吾能言之吾君優游而無為於上吾民給足而/無憾於下天下之學者皆為材且良夷狄鳥獸草木之)¶
<pb:KR3k0030_WYG_225-9b>¶
(生者皆得其宜公樂也一山之隅一泉之旁豈公樂哉/乃公之所以寄意於此也若公之賢韓子殁數百年而)¶
(始有之今同遊之賔客尚未知公之難遇也後百千年/有慕公之為人而覧公之迹思欲見之有不可及之嘆)¶
(然後知公之難遇也則凡同游於此者其可不喜且幸/歟而鞏也又得以文辭託名於公文之次其又不喜且)¶
(幸/歟)程伯淳顔樂亭銘(天之生民是為物則非學非師孰/覺孰識聖賢之分古難其明有孔)¶
(之遇有顔之生聖以道化賢以學行萬世心目破昏為/醒周爰闕里惟顔舊止巷汚於榛井堙而圯鄉閭蚩蚩)¶
(弗視弗履有卓其誰師門之嗣追古念今有惻其心良/賈善諭發帑出金巷治以闢井渫而深清泉澤物佳木)¶
(成隂載基載落亭曰顔樂昔人有心予忖予度千載之/上顔惟孔學百世之下顔居孔作盛徳彌光風流日長)¶
(道之無疆古今所常水不忍廢/地不忍荒嗚呼正學其何可忘)楊廷秀山月亭記(予昨/日偶)¶
<pb:KR3k0030_WYG_225-10a>¶
(出山間入州府友人王信臣迓予於中路約予過其家/觀所謂山月亭者日已旴未遑也詰朝夙興出永豐門)¶
(西走九曲謁親舊皆寂寂門未啟則反而南謁信臣門/啟矣予入坐賔階有傾信臣攬衣猝猝而出是時風雨)¶
(昏昏濘淖没膝予語信臣曰今日遂有遺恨鄉也山月/亭不逺五十里見我於圖畫之中今也尺有咫乃隔我)¶
(於風雨之外信臣曰先生毋恨則前行導予徑其家繞/出屋後折而左度修廡陟穹巘有亭若在天半掀然孤)¶
(巉者山月也予且喜且喟曰尚有遺恨已識王仲祖未/見杜𢎞冶所謂雲端䑓者焉在信臣指前簷三十許武)¶
(石欄屹起階齒層出者曰此是已雨小霽欣然登焉直/下百尺壁立如削闤闠數萬家如在井底下視膽悼遐)¶
(矚神曠乃知此亭面勢宅一城髙絶之地無可與侔其/前峭秀而䆳蔚者青原也其左突出而翼截者東山也)¶
(其右首下而凥髙者拜相山也其下横厲而皎空者白/鷺江水也周覧未至驚風歘起林木呌呼大波怒跳翻)¶
<pb:KR3k0030_WYG_225-10b>¶
(倒城市前山皆動諸峯相角清寒入骨不可復立亟歸/亭上予葢喜且喟曰尚有遺恨今夕無月紹熙四年月)¶
(日誠齋野/客楊某記)曽子固擬峴䑓記(尚書司門貟外郎晉國裴/君治撫之二年因城之東)¶
(隅作䑓以遊而命之曰擬峴䑓謂其山谿之形擬乎峴/山也數與其属與州之寄客者遊而問獨求記於予初)¶
(州之東其城因大丘其隍因大谿其隅因客土以出谿/上其外連山髙陵野林荒墟逺近髙下壯大閎廓怪竒)¶
(可喜之觀環撫之東南者可坐而見也然而兩隳潦毁/葢藏棄委於榛襲茀草之間未有即而愛之者也君得)¶
(之而喜增甓與土易其破缺去榛與草發其亢爽繚以/横檻覆以髙甍因而為䑓以脱埃氛絶煩囂出雲氣而)¶
(臨大風然後谿之平沙漫流微風逺響與夫浪波洶湧/破山㧞木之奔放至於髙桅勁艣沙禽水獸下上而浮)¶
(沈者皆出乎履舄之下山之蒼顔秀壁巔崖㧞出挾光/景而薄星辰至於平岡長陸虎豹踞而龍蛇走與夫荒)¶
<pb:KR3k0030_WYG_225-11a>¶
(蹊聚落樹隂晻曖遊人行旅隱見而繼續者皆出乎袵/席之内若夫雲煙開斂日光出没四時朝莫雨暘明晦)¶
(變化之不同則雖覧之不厭而雖有智者亦不能窮其/狀也或飲者淋漓歌者激烈或靚觀微歩旁皇徙倚則)¶
(得於耳目與得之於心者雖所寓之樂有殊而亦各適/其適也撫非通道故貴人冨賈之遊不至多良田故水)¶
(旱螟&KR0008;之菑少其民樂於耕桑以自足故牛馬之牧於/山谷者不收五榖之積於郊野者不垣而晏然不知枹)¶
(鼔之驚發召之役也君既因其土俗而治以簡静故得/以休其暇日而寓其樂於此州人士女樂其安且治而)¶
(又得遊觀之美亦將同其/樂也故予為之記其成也)吕祖謙撰釣䑓記(由東陽江/而下逕新)¶
(定郡五十里得嚴陵瀬葢東漢嚴先生遯世不屈耕釣/於富春山後人因以名其瀬也孫吳折富春為桐廬是)¶
(瀬亦来属焉顧野王輿地志曰桐廬縣南有嚴子陵漁/釣處石上平可坐十人名為釣壇即今紀之釣䑓也獨)¶
<pb:KR3k0030_WYG_225-11b>¶
(兩䑓對峙野王所不紀葢亦觕言之耳明道二年范文/正公自右司諫守是邦始築屋祠先生而為之記瀬之)¶
(旁白雲源乃唐詩人方處士故廬文正公之遊釣䑓也/嘗絶江訪其遺跡以其象寘祠之左文正公没郡人思)¶
(之遂侑食於右坐焉歳祀浸逺此意弗嗣淳熈五年侍/郎蕭公出鎮道祠下慨然曰國家稽用唐武徳舊典姓)¶
(是州為嚴則先生之祠乃名教之首頽圯若是可乎顧/急於民瘼未暇也居二年政成化洽以餘錢新之時抱)¶
(病廢臥旁郡公以書見諉記其成固辭不可乃復於公/曰方王氏移國以光武之大志先生之髙氣相與共學)¶
(夫豈區區呻吟呫嗶之末哉漢官威儀既復薄海内外/臣子之責皆塞矣亦何必奮臂其間哉没身丘壑固先)¶
(生之素尚也帝睠焉有懐俾以形旁求於天下得非在/廷諸臣奉令承教之不給未有當帝意者耶三聘而至)¶
(車駕即日幸其館勉其相助為理所以處先生不薄矣/匪徒屈萬乗之重為故人之光寵也先生雖以巢由自)¶
<pb:KR3k0030_WYG_225-12a>¶
(命視一世若不足以浼之觀與侯覇尺牘劆切之意見/於言外豈於帝惓惓未能忘邪浩然而歸使人主有終)¶
(身瞻望不及之嘆施及後世賔友耆俊遂為家法士之/聞風興起者堅節正操見危授命項背相望其有益人)¶
(之國與朝夕献納雲䑓之下者未知其孰多孰少也枝/必類本響必報聲使先生微有名於傲世立名一再傳)¶
(之後且將為西晉之清虛矣而東京之俗乆而益勵名/檢之外綜理幹畧亦徃徃髙出後世沂其流而尋其源)¶
(則建武之髙節孰可訾邪至於節義之弊變為亢激特/上無建用皇極之君均調消息之爾非造端者之過也)¶
(後先生千年文正公來主斯地祀典始舉曠百世而相/感者固自不常遇耶今公作牧復大葺祠宇以續前人)¶
(之緒繼自今以徃泝江下上者欵門而心開升堂而容/肅披清風濯寒泉哦山髙水長之詩政足樂也則公豈)¶
(專為一邦勸哉祠之前則羊裘軒其東則客星閣招隐/堂岸立表以識路繚山作亭以待憇或革或因面勢位)¶
<pb:KR3k0030_WYG_225-12b>¶
(置各有思致皆受成於公以非大指所/存故不詳列主其役者司户参軍吳桂)蘇子瞻九成䑓¶
銘(自秦并天下滅禮樂韶之不作葢千三百二十有三/年其器存其人亡則韶既已隐矣而况於人器兩亡)¶
(而不傳雖然韶則亡矣而有不亡者存葢常與日月寒/暑晦冥風雨並行乎天地之間世無南郭子綦則耳未)¶
(嘗聞地籟也而况得聞天籟使耳聞天籟則凡有形有/聲者皆吾羽旄干戚筦磬匏絃嘗試與子登夫韶石之)¶
(上舜峯之下望蒼梧之𣺌莽九嶷之聨緜覧觀山川之/吞吐草木之俯仰鳥獸之鳴號衆竅之呼吸徃来唱和)¶
(非有度數而均節自/成者非韶之大全乎)蘇子瞻凌虚䑓記(䑓因南山之下/宜若起居飲食)¶
(與山接也四方之山莫髙於終南而都邑之最麗者莫/近於扶風以至近求最髙其勢必得而太守之居未嘗)¶
(知有山焉雖非事之所以損益而物理有不當然者此/凌虛之所為築也方其未築也太守陳公杖履逍遥於)¶
<pb:KR3k0030_WYG_225-13a>¶
(其下見山之出於林木之上者纍纍如人之旅行於墻/外而見其髻也曰是必有異使工鑿其前為方池以其)¶
(上築䑓出於屋之簷而止然後人之至於其上者恍然/不如䑓之髙而以為山之踊躍奮迅而出也公曰是宜)¶
(名凌虛以告其從事蘇軾而求為之記軾復於公曰物/之廢興成毀不可得而知也昔者荒草野田霜露之所)¶
(䝉翳狐虺之所竄伏方是時豈知有凌虛䑓耶廢興成/毁相尋於無窮則䑓之復為荒草野田皆不可知也嘗)¶
(試與公登䑓而望其東則秦穆公之祈年槖泉也其南/則漢武之長楊五柞而其北則隋之仁夀唐之九成計)¶
(其一時之盛宏傑詭麗堅固而不可動者豈特百倍於/䑓而已哉然而數世之後欲求其彷彿而破瓦頽垣無)¶
(復存者既已化為禾黍荆棘丘墟隴畒矣而况於此䑓/歟夫䑓猶不足恃而况於人事之得䘮忽徃而忽来者)¶
(歟而或者欲以誇世而自足則過矣葢世有足恃者而/不在乎䑓之存亡也既已言於公退而為之記  陳希)¶
<pb:KR3k0030_WYG_225-13b>¶
(亮字公弼天資剛正人也嘉祐中知鳯翔府事東坡初/擢制科僉書判官事吏呼蘇賢良公弼怒曰府判官何)¶
(賢良也杖其吏不顧或謁入不得見又為中元節不過/㕔罰銅八斤東坡作府齋醮禱祈請小文公弼必塗改)¶
(至為公作凌虛䑓記末云人事得䘮數語公弼覧之笑/曰吾視蘇明允猶子也某猶孫子也平日故不以辭色)¶
(假之者以其年少暴得大名懼夫滿而不勝也/乃不吾樂耶不易一字亟命刻之石聞見後)¶
詩集尋花到(元戎小隊出郊坰問/柳丨丨丨野亭杜)接葉製(丨丨丨茅/亭杜髙柟)到¶
芰荷(亭深丨/丨丨杜)帶蒹葭(亭古丨/丨丨杜)入翠微(華亭丨/丨丨杜)俯朱檻(新/亭)¶
(丨丨丨佳木間/芙蓉柳芙蓉亭)野望時(坦腹江亭暖長/吟丨丨丨杜)人知處(自有丨/丨丨那)¶
(無歩徃蹤莫教安四壁/面面看芙蓉韓渚亭)臨池好(丨丨丨/驛亭杜)戀月留(丨丨丨/虛亭韓)¶
<pb:KR3k0030_WYG_225-14a>¶
隨髙下(䑓亭丨丨丨敞/豁當清川杜)逈嵳峩(䑓亭林表丨/丨丨賈島)倚檻看(江/郭)¶
(帶林巒津亭丨丨丨水風蒲葉戰沙雨鷺絲寒晩木/初彫柳秋叢欲敗蘭哀猿自相呌鄉涙好無端盧拱)盡¶
日坐(東亭丨丨丨誰伴寂寥身緑樹為佳客紅蕉當美/人笑言雖不接情肰似相親若不悠悠想如何度)¶
(晩春白/居易詩)黄鶯乆住(好是春風湖上亭栁條藤蔓繫離情/丨丨丨丨渾相識欲别頻啼四五聲)¶
(戎/昱)朱門深鎻(丨丨丨丨春池滿岸落薔薇水浸莎畢竟/林塘誰是主主人来少客来多白居易)¶
折波分瀬(激水自山椒丨丨丨淺丨廻環疑古篆詰曲/如縈帶寧愬羽觴遲唯貪親友會欲知中聖)¶
(處皎月臨松盖/李徳裕流盃亭)涼月照窓(舉目縱然非我有思量似在/故山時鶴盤逺勢投孤嶼蟬)¶
(曵殘聲過别枝丨丨丨丨欹枕倦澄泉遶石泛/觴遲青雲未得平行去夢到江頭身在兹方干)新篁添¶
<pb:KR3k0030_WYG_225-14b>¶
夏影(子美寄我滄浪吟邀我共作滄浪篇滄浪有景不/可到使我東望心悠然荒灣野水氣象古髙林翠)¶
(阜相回環丨丨抽笋丨丨丨老枿亂發爭春妍水禽閒/暇事髙格山鳥日夕相啾喧不知此地幾興廢仰視喬)¶
(木皆蒼煙堪嗟人迹到不逺雖有来路曽無縁窮竒極/怪誰似子搜索幽隐探神仙初尋一逕入蒙宻豁見異)¶
(境無窮邉風髙月白最宜夜一片瑩淨鋪瓊田清光不/辨水與月伹見空碧涵漪漣清風明月本無價可惜祗)¶
(賣四萬錢又疑此境天乞與壯士憔悴天應憐鴟夷古/亦有獨徃江湖波濤𣺌翻天﨑嶇世路欲脫去反似身)¶
(試蛟龍淵豈如扁舟任飄瓦紅蕖緑浪揺醉眠丈夫身/在豈長棄新詩美酒聊窮年雖然不許俗客到莫惜佳)¶
(句人間傳歐陽/永叔滄浪亭詩)曉日浮波影(水遶山堂竹映橋偶来塵/意已潜銷最憐丨丨丨丨)¶
(丨滿壁煌煌玉/電揺劉彦冲)䑓指中天(層䑓丨/丨丨謝)面層陂(髙䑓丨/丨丨杜)引細¶
<pb:KR3k0030_WYG_225-15a>¶
風(春䑓丨/丨丨杜)惟種竹(古淡亭䑓丨/丨丨古詩)先得月(近水樓䑓丨/丨丨古詩)鳯¶
凰遊(鳯凰䑓上丨丨丨鳯/去䑓荒江自流李白)禾黍繁(䑓欣丨丨丨李/白登金陵冶城)白鳥¶
飛(瘦藤挂破風煙上乞與遊人眼豁開不知眼界/闊多少丨丨丨尺青天回山谷題大雲寺觀䑓)爽鳩¶
樂(寂寞畨君後光華帝子来千年餘故國萬事只空䑓/日月東西見湖山表裏開從知丨丨丨莫作雍門哀)¶
(朱元晦登/定王䑓)¶
　¶
　¶
　¶
<pb:KR3k0030_WYG_225-15b>¶
　¶
　¶
　¶
　¶
　¶
　¶
　¶
　古今合璧事類偹要别集卷十九¶
