# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:05.733078
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 續集卷三
<pb:KR3k0030_WYG_153-1a>¶
欽定四庫全書¶
　古今合璧事類備要續集卷三¶
　　　　　　　　　　　　宋　謝維新　撰¶
　姓名門¶
　　命字　附　(賜字稱同字字字名同/字不    花)¶
　古今源流(字之為字始於何時乎六經以前未之有/聞也按儀禮冠禮篇祝辭曰禮儀既備令)¶
　(月吉日昭告爾字字曰某父爰字孔嘉髦士攸冝冝/之于嘏永言保之是始言男子既冠而字也以男子)¶
　(既冠而字則女子亦及笄而字也且儀禮者周公之/所作也周公當周家太平之時以制禮作樂自任監)¶
<pb:KR3k0030_WYG_153-1b>¶
　(于二代郁郁乎文或者字之為字其殆始於此乎然/斯時也猶未聞周公以字稱也蓋至于康誥之作有)¶
　(曰以殷餘民封康叔而康叔之字始見于經異時孔/子脩周公之舊典禮經而作春秋而邾儀父首以字)¶
　(録𫝊者曰曰儀父貴之也然後知名之果不若字也/字之果有貴於人也兹非其字之所従起者歟故名)¶
　(終則諱之字則可以為子孫氏以至孔子弟子皆尊其/師而稱仲尼由是而降葢未之有改也漢吕后㣲時)¶
　(嘗字髙祖為季髙祖之稱三傑至稱張良亦不呼良/而呼子房爰種字其叔父曰絲王丹與侯霸子語字)¶
　(霸為君房及魏晉而下皆不諱字延及于唐又皆以/字行援是而觀名以正體字以表徳遡源而流其逺)¶
　(矣/哉)¶
事類冠而字(男子二十丨丨丨曲禮冠而字之敬其名/也郊特牲子生三日而名既丨丨丨名者)¶
<pb:KR3k0030_WYG_153-2a>¶
(所以正身體定心意字者/所以崇仁義叙長幼禮)告爾字(冠禮祝辭曰禮儀既/備令月吉日昭丨丨)¶
(丨字曰某父爰字孔嘉髦士攸/宜宜之于嘏永言保之儀禮)字可為氏(諸侯以字為/謚因以為族)¶
(左隠/八)字不若子(氏不若名名不若字丨丨/丨丨公羊傳莊十年)褒之以字(儀父/者何)¶
(邾婁之君也何以名字也曷/為稱字褒之也公羊傳隠元)貴之以字(齊仲孫湫來省/難書曰仲孫貴)¶
(之也/左閔)字則不著(孔子弟子七十七人而有若句/井彊皆不著其字史仲尼弟子)字則未¶
聞(孟子名軻丨丨/丨丨也孟子序)以臺命字(趙岐字邠卿初名嘉其祖/為御史岐生於御史臺因)¶
(字臺/卿)以閭命字(賈充字公閭父逵晚年始生充言/後當有充閭之慶故以為名字)因戯¶
為字(阮孚母祖姑家胡婢也父咸通之生孚咸遺姑書/曰不意今日遂生胡兒姑答曰靈光殿賦云胡人)¶
<pb:KR3k0030_WYG_153-2b>¶
(遙集於上楹便以/遙集為字咸從之)因官為字(甄濟為著作佐郎兼侍御/史濟生子因其官字曰禮)¶
(闈憲/臺)字曰慶門(楊嗣復韓滉撫其頂曰名與位皆/踰其文楊氏之慶也因丨丨丨丨)字曰¶
徳素(王紹少為顔真卿/所器丨丨丨丨)¶
賜字賜方榖(李載義㑹吏下請立碑紀功詔李程為之/辭未有字詔曰周書凡厥正人既富丨丨)¶
(卿冝當之以方榖/為字其寵待如此)¶
同字小冠大冠(杜欽字子夏少好經書家富而目偏盲/茂陵杜鄴與欽同姓字俱以材能稱京)¶
(師故大冠謂欽為盲子夏以相别欽惡以疾見詆迺為/小冠髙廣財二寸由是京師更謂欽為丨丨杜子夏而)¶
(鄴為丨丨杜/子夏云本𫝊)¶
<pb:KR3k0030_WYG_153-3a>¶
字名同安石(晉謝安/字丨丨)崇之(唐姚崇/字丨丨)¶
字不稱連古人(昔司馬長卿慕藺相如故名相如顧元/歎慕蔡邕故名雍而後漢有朱張字孫)¶
(卿許暹字顔回梁世有庾晏嬰祖孫登/丨丨丨姓為名字亦鄙才也顔之推)超亞聖(宋齊丘/汪台符)¶
(貽書訐之足下齊先聖以立名丨丨丨而稱字齊丘慙/而改為子嵩後使人誘與飲酒縳其口沉石城下江南)¶
(野/史)¶
花字花判(唐制中書有軍國政事中書舎人各執/所見雜署其名謂之五丨丨事國史補)草書¶
(唐人初未有押字但丨丨其名以為私記故號花書韋陟五/雲體是也余見唐詩書名未見一楷字今人押字或多押名)¶
(猶是此意王荆公押一字初横一畫左引脚中為一圏/公性急作圈多不圓往往窩匾而横畫又多帶過嘗有)¶
<pb:KR3k0030_WYG_153-3b>¶
(宻譏公押反字者公知之加意作圏一日書楊蟠差遣/敕作圏復不圓乃以濃墨塗去旁别作一圏蓋欲矯言)¶
(者楊氏至今藏/此勅石林燕語)馬存字侯孟(侯孟名夫求予為字之說/予不得其意而謂之曰君)¶
(以夫自名者豈慕灌將軍仲孺之為人耶君以夫字孟/者豈慕洛陽劇游俠之為人耶二子非全人儒生法士)¶
(之所諱道也予以謂人各有所長甚非一介淺淺者之/所知摧鋒䧟堅決死仇敵名聞三軍勇冠天下不喜謟)¶
(諛而重然諾此灌將軍之所長也剛横不遜果於犯上/使氣盃酒之間乃其短耳呉楚舉大亊而向京師大將)¶
(軍得之則知諸侯之無能為使諸侯得之則大將軍必/以為憂一人之身為兩軍之輕重此劇游俠之所長也)¶
(起匹夫之私不顧國家之公議乃所短耳吾欲剔去二/子之所短而收其所長持以贈君幸君無辭而受之可)¶
(乎予與孟同居相悉也知孟之為人氣直而貌質行方/而言謹與人要約勇於必信故喜取天下之偉士為孟)¶
<pb:KR3k0030_WYG_153-4a>¶
(激揚而稱道之雖然吾因孟切有所感矣今孟乃趙人/也古稱燕趙多慷慨謀畧之士吾嘗欲登太行之巔遊)¶
(邯鄲之道觀井陘常霍之險放聲而悲歌大醉以起舞/劒鳴腰間精爽旁射庶幾乎意氣必有感者恨以羈留)¶
(未能也孟君還故鄉千萬為我道此言囊中之錐頴脫/而立見者其誰乎賣漿之家屠羊之肆尚有昔時傲㳺)¶
(之習者乎亷藺趙牧亦有遺種可以將兵者乎如其舊/態尚在幸為我望燕山之故雲梯易水之悲風扼腕乎)¶
(沙漠之北可/以動心否)晦庵字劉瑾(古之君子學以為己非求人/之知也故從師親友以求先)¶
(王之道心思口誦而躬行之既自得於已矣而謙虗晦/黙若無有焉今之人則反是是以譬之古之君子如抱)¶
(美玉而深藏不市今之人則以石為玉而又衒之也劉/氏甥瑾自其先大父大夫公而予之名矣將冠以其父)¶
(命來求字予字之曰懐甫告之以古人之/意瑾也勉旃母以石為玉而又衒之也)¶
<pb:KR3k0030_WYG_153-4b>¶
　　稱呼　附　(自稱/相稱)　(不敢自稱/稱諸人)¶
　古今源流(稱者稱去聲也所以稱量彼己之輕重而/為之言也故君有君之稱臣有臣之稱以)¶
　(至于父子兄弟夫婦朋友主僕婢妾莫不各有稱呼/凡此者無非稱量輕重之宜而後為之言也然有相)¶
　(稱者有自稱者又有稱諸人及人稱之者故論語曰/邦君之妻君稱之曰夫人此相稱者夫人自稱曰小)¶
　(童此自稱者邦人稱之曰君夫人異邦人稱之亦曰/君夫人此人稱之者稱諸異邦曰寡小君此稱諸人)¶
　(者然相稱者尊人也自稱者卑己也稱諸人及人稱/之者亦無非卑己以尊人也非稱彼己重輕之冝而)¶
　(然歟今且跡其君臣之稱者言之臣稱君則唐虞帝/尚書帝念哉帝予何言三代王天乃錫王勇智王忱)¶
　(不艱王如弗敢及天基命秦漢以下陛下稱天子曰/陛下自秦始君稱臣則唐虞三代皆汝某汝義暨和)¶
<pb:KR3k0030_WYG_153-5a>¶
　(格汝舜格汝禹汝鳩汝方來汝説汝封秦漢以下皆/曰卿卿皆安在卿言是也或某官丞相不來丞相輒)¶
　(來相國為民請苑其自稱者唐虞三代君臣皆通稱/朕堯曰朕在位七十載舜曰朕宅帝位禹曰朕徳罔)¶
　(克臯陶曰朕言惠湯曰罪在朕躬伊尹曰惟朕以懌/武王曰惟朕文考成王曰惟朕小子其新迎周公曰)¶
　(朕復子明辟或稱台台小子或稱予予小子秦漢而/下惟君獨稱朕臣稱臣某至稱諸人及人稱之者唐)¶
　(虞亦曰帝惟帝時克惟帝其難之昔在帝堯三代亦/曰王王其罔害惟王受命王不邇聲色秦漢以下曰)¶
　(皇帝今皇帝曰天子今天子曰聖上今聖上曰主上/今主上稱於君前曰臣某它人之前則否此君臣之)¶
　(稱也然國則君臣家臣天子出則師生朋友入則昆/弟夫婦公則長貳僚屬私則主僕婢妾卑己尊人是)¶
　(或一道也豈獨/無所從來哉)¶
<pb:KR3k0030_WYG_153-5b>¶
事類尊稱(將丨師衆丨某率師將尊師/少稱將春秋公羊傳隠五)卑稱(將丨師衆/丨師將卑)¶
(師少稱/人同上)通稱(子者男子之丨/丨也孟子序)美稱(宣揚丨事曰/丨廣釋文)惡稱(杜/欽)¶
(字子夏損目時人號為盲子夏欽丨其號丨疾見/抵更著小冠自别時人因號小冠子夏漢本𫝊)謬稱¶
(段平仲常曰上聰明神武但臣下畏怯自為循黙爾使/我一日得召見宜大有開納㑹京師旱詔擇御史郎中)¶
(平仲與考功員外郎陳歸被選同得對粗陳振恤亊帝/察其意有所蓄以歸在側未言事訖平仲方獨進帝乃)¶
(并留歸正色問之雜以他語平仲錯牾不得/言乃丨丨名帝怒叱去之然名由此顯六帖)¶
自稱老夫(自稱曰丨/丨記曲禮)小童(夫人自稱/曰丨丨)曰朕(天子自稱丨/丨注蔡邕曰)¶
(朕我也古者上下共稱之至秦/然後天子獨以為稱秦李斯議)曰走(自稱太史公牛馬/走司馬遷上任少)¶
<pb:KR3k0030_WYG_153-6a>¶
(卿/書)曰僕(宋劉凝之隠居南郡臨川王義慶鎮江陵遣使/存問荅書曰頓首稱㒒不為百姓禮人或譏之)¶
(凝之丨未聞巢許稱臣堯舜時戴顒/與衡陽王義季書亦稱丨六帖)¶
不敢自稱余小子(君大夫之子不敢/自稱曰丨丨丨)嗣子某(大夫士之/子不敢自)¶
(稱曰丨丨丨不敢與/世子同名並記曲禮)¶
相稱夫人(邦君之妻君稱/之曰丨丨論語)陛下(李斯等議曰今陛下興/義兵誅殘賊蔡邕注陛)¶
(階也天子必有近臣立於階側以戒不虞謂陛下者羣/臣與天子言不敢指斥故呼在陛下與之言因卑達尊)¶
(之/意)先生(古者稱師曰/丨丨韋昭)小子(王爽嘗與㑹稽王道子飲道/子醉呼爽為丨丨爽曰亡祖)¶
(長史與簡文皇帝為布衣交亡/姑亡姊伉儷二宫何丨丨之有)卿壻(王安豐婦卿安豐/安豐曰婦人丨丨)¶
<pb:KR3k0030_WYG_153-6b>¶
(禮為不恭後勿如之婦曰親愛/卿故卿卿我不卿卿誰復卿卿)曰君(庾敳字子嵩王衍/不與敳交敳卿之)¶
(不置衍丨丨不得為耳敳曰卿自君我我自卿/卿我自用我家法卿自用卿家法衍甚奇之)不卿(齊/陸)¶
(慧曉未嘗卿士大夫或問之荅曰貴/人丨可丨人生何貴立輕重所懷抱)呼公(何偃路中遥/丨延之曰顔)¶
(丨延之以其輕脫答曰身非三公又非田舎之公又/非君家阿公何以見呼為公偃慙而退宋顔延之𫝊)張¶
五(北齊張稷為豫章王嶷主簿與劉繪/俱見禮接未嘗呼名呼為劉四丨丨)劉二(劉逖為開/府叅軍文)¶
(宣崩文士並作輓歌楊愔擇之員外郎盧思道用八首/逖用二首中書侍郎李愔戯逖曰盧八問訊丨丨逖銜)¶
(之後李愔獻賦逖摘其文奏曰誹謗先朝武成怒大加/鞭扑逖喜復前憾曰髙槌兩下執鞭一百何如呼丨丨)¶
(時同/前)陸九(陸贄入翰林年尚少以才/幸天子以軰行呼為丨丨)大臣(郭子儀代宗/不名呼為丨)¶
<pb:KR3k0030_WYG_153-7a>¶
(丨/)官家(李侍讀仲容善飲號李萬回真宗飲量無敵巨/飲則詔公一夕上命巨觥仲容曰告丨丨免)¶
(觥上因問何故謂天子為丨丨仲容舉蔣濟萬機論曰/五帝官天下三王家天下兼三五之徳故曰丨丨上大)¶
(喜曰所謂君臣千載遇李曰/惟有忠孝一生心湘山野録)執事(前輩與大官書多呼/丨丨與足下劉子𤣥)¶
(與宰相書曰足下韓退之與張僕射書曰丨丨即/其例也惟丨丨則指左右之人尊卑皆可通稱)閣下¶
(古者三公開閣而郡守比古諸侯/亦有閣故有丨丨之稱降殿下)座前(自卑達尊何云/丨丨尤非也丨)¶
(丨降几前一等豈可/例用哉並因話録)¶
稱諸人與人稱之者寡小君(稱諸異邦曰/丨丨丨語)君夫人(邦人/稱之)¶
(曰丨丨丨異邦人稱/之亦曰丨丨丨同上)號泰皇(始皇已并天下李斯等議/曰有天皇有地皇有泰皇)¶
<pb:KR3k0030_WYG_153-7b>¶
(泰皇最貴臣等昧死上尊丨/王為丨丨命為制令為詔)號鄭公(馬融告髙宻縣為/鄭𤣥特立一鄉曰)¶
(鄭君好學實懷明徳昔太史公廷尉于公謁者僕射鄧/公皆漢之名臣又四皓有園公夏黄公潜光隠耀世嘉)¶
(其髙皆悉稱公然則公者仁徳之正號不/必三亊大夫也今鄭君鄉宜曰丨丨鄉)曰家公(侯霸/子孫)¶
(稱其祖父/曰丨丨)曰家父(陳思王稱其/父丨丨丨)曰家母(同/上)曰家祖(潘尼/稱其)¶
(祖丨丨丨古人之所行今人之所笑南北風俗言其祖/及兩親無云家者田里偎人方有此言爾凡與人言言)¶
(已世父以次第稱之不云家者以尊於父不敢家也凡/言姑姊妹女子已嫁則以夫氏稱之在室則以次第稱)¶
(之言禮成他族不得云家也子孫不得稱家者輕畧之/也蔡邕書集呼其姑女為家姑家姊班固書集亦云家)¶
(孫今並不行也凡與人言稱彼祖父母世父母父母及/長姑皆加尊字自叔父母已下則加賢字尊卑之差也)¶
<pb:KR3k0030_WYG_153-8a>¶
(王羲之書稱彼之母與自稱己母/同不云尊字今所非也顔氏宋訓)曲江公(張九齡開元/後天下稱曰)¶
(丨丨丨而不/名唐本𫝊)賛皇公(李徳裕天下士歸重不/敢有所斥稱丨丨丨)元魯山(元/徳)¶
(秀天下髙其行謂之丨/丨丨而不名並本𫝊)稱張底(崔湜為中書令張嘉貞/為舎人湜輕之常丨為)¶
(丨丨後因議亊皆出人右湜驚曰張底乃/我輩一般人此終是其坐處隋唐嘉話)號鄭五(鄭縈/本善)¶
(詩其語多俳諧故使落調世共丨丨丨歇後體昭宗署/班簿曰可同平章事至是省吏走其家上謁綮笑曰諸)¶
(君誤矣人皆不識字宰相亦不及我吏言不妄俄/聞制詔下掻首曰歇後鄭五作宰相事可知矣)父稱¶
家府(府君夫人漢人碑已有之只是尊神之辭府君如/官府之君或謂之明府今人亦謂丨為丨丨朱語)¶
(録/)母稱夫人(故事臣僚封贈母祖母不問生殁並加太/字曰太夫人太君政和間待制劉安上建)¶
<pb:KR3k0030_WYG_153-8b>¶
(言太者事生之尊稱也封母而别之所以致别於其婦/既殁並祭於夫若加之尊稱則是以尊臨其夫也以尊)¶
(臨夫於名義疑若未正自是始詔命婦追封並除去太/字逮紹興新書復仍舊制晏尚書敦復領吏部援劉待)¶
(制言申明且引漢文帝紀七年冬十月令列侯太夫人/夫人無得擅徴補注謂列侯之妻稱夫人列侯死子復)¶
(為列侯仍得稱太夫人蓋此義也於是追封始不復稱/太云按帝者之祖稱太皇太后稱母皇太后既升祔止)¶
(稱皇后正此/比也却埽篇)元結作元氏釋(河南元氏望也結元子名/也次山結字也世業載國)¶
(史世系在家諜少居商餘山著元子十篇故以元子為/稱天下兵興逃亂入猗玗洞始稱猗玗子後家瀼濱乃)¶
(自稱浪士及有官人以為浪者亦漫為官乎呼漫郎既/客樊上漫遂顯樊左右皆漁者少長相戲更曰聱叟彼)¶
(誚以聱者為其不相從聽不相鈎加帶笭箵而盡舩獨/聱齖而揮車酒徒得此又曰公之漫其猶聱乎公守著)¶
<pb:KR3k0030_WYG_153-9a>¶
(作不帶笭箵乎入漫浪於人間得非聱齖乎公漫乆矣/可以漫為叟於戯吾不從聽於時俗不鈎加於當世誰)¶
(是聱者於欲從之彼聱叟不慙帶乎笭箵吾又安能薄/乎著作彼聱叟不羞聱齖於鄰里吾又安能慙漫浪於)¶
(人間取而醉人議當以漫叟為稱直荒浪其性情誕漫/其所為使人知無所存冇無所將待乃為語曰能帶笭)¶
(箵全獨而保生能學聱齖保宗/而全家聱也如此漫乎非耶)栁子厚誌房公墓(天子/之三)¶
(公稱公王者之後稱公諸侯之入為王卿士亦曰公有/土封其臣稱之曰公尊其道而師之稱曰公楚之僣凡)¶
(為縣者皆曰公古之人通謂年之長老曰公故言三公/若周公召公王者之後若宋公為王卿士若衞武公虢)¶
(文公鄭桓公其臣稱之則列國皆然師之尊若太公楚/之為縣者若葉公白公年之長老若毛公申公涪公)¶
陳君舉贈梅生說(古者士相號曰子若生子若生非所/以賤薄人之稱也能以其姓配焉而)¶
<pb:KR3k0030_WYG_153-9b>¶
(著者葢鮮矣啇而上惟箕子以子著周衰著莫如孔春/子孔子之徒則顔子曾子有子以子著餘未有聞焉)¶
(秋之所貴者子之如季子髙子是己詩之所美者亦子/之若彼姝者子是也太史公列𫝊得子稱者老子孟子)¶
(荀子樗里子數人而已劉氏七畧以子稱者七十有六/而獨荀子楊子著自唐韓栁今天下未有盡子之也至)¶
(於生著焉者盖鮮魯有兩生楚有韓生皆以生著者也/漢之世則酈生賈生伏生歐陽生轅生髙堂生胡母生)¶
(而蕭望之號東海蕭生然不以生著天下豈淺薄人之/辭哉世之澆士甚於相㗖下之所號乎上者匪君若公)¶
(上之所號乎下者亦匪君若公/以子若生號人人則必怒矣)¶
詩集蘇二(東坡解䌫赴杭州山谷嘗避暑城西李氏園/題兩詩于璧其一章云荷舞竹風冝永日氷)¶
(壺涼簟不能回題詩未有驚人句㑹喚謫仙丨丨來/秦少游言於東坡曰以先生為丨丨大似相薄志林)黄¶
<pb:KR3k0030_WYG_153-10a>¶
九(山谷有茶詩押腸字韻和者以數四山谷最後有曲/几團蒲聽煑湯煎成車聲遶羊腸東坡見之云丨丨)¶
(恁地怎得不窮故無咎復和云車聲/出鼎細九盤如此佳句誰能織同上)閽吏詢姓字(吕某/公歸)¶
(老于洛嘗遊龍門還閽者執筆歴請官稱公題以詩云/思山乗興㸔山回烏帽綸巾入帝臺丨丨不須丨丨丨)¶
(也曽三到鳳池/來后山詩話)¶
　　諱誋¶
　歴代源流(諱非古也夫所謂諱者諱死而不諱生也/故禮卒哭乃諱以木鐸狥于路曰捨故而)¶
　(諱新釋之者曰故謂髙祖新謂新死者然則諱之為/諱為死者設審矣亦孰知其又有不諱者也禮不諱)¶
　(嫌名二名不偏諱逮事父母則諱王父母不逮事父/母則不諱王父母且不止此也君所無私諱是私諱)¶
<pb:KR3k0030_WYG_153-10b>¶
　(不諱於公也大夫之所有公諱是公諱不諱於私也/詩書不諱臨文不諱為其失事正也廟中不諱為其)¶
　(有事於髙祖則不諱尊祖以下尊無二也夫人之諱/雖質君之前臣不諱為臣之於夫人之家恩逺也婦)¶
　(諱不出門為婦之親逺於宫中則避之也大功小功/不諱是為其屬漸疏也是又其不諱者也夫惟其諱)¶
　(者如彼而其不諱者又如此是禮也蓋亦周公之所/創乎按周禮小史王有事詔王之忌諱而釋者乃曰)¶
　(諱先王名而左氏傳舉申繻之言亦謂周人以諱事/神名終將諱之捨是未之前聞焉故自周人之諱行)¶
　(而後名始尊盖諱之者所以尊其名也雖然諱雖行/矣猶未至如後日之悉也故誦其詩讀其書容或有)¶
　(不能盡避者漢猶是也迨魏晉而下以至于我之國/朝士大夫之不尚諱者亡幾然至諱嫌名諱二名又)¶
　(併其生者而諱之謟也况其/他乎吾於是知其非古矣)¶
<pb:KR3k0030_WYG_153-11a>¶
事類公諱(大夫之所有/丨丨記曲禮)私諱(君所無丨/丨同上)新諱(卒哭以木/鐸狥于路)¶
(捨故而/諱新)先諱(小史王冇事詔王之忌/諱注諱先王名周禮)問諱(入門而丨/丨記曲禮)終¶
諱(周人以諱事神名/丨將丨之左桓公)君諱(晉以僖侯廢司徒僖侯名司/徒廢為中軍宋以武公廢司)¶
(空武公名司空廢為司城先君獻武廢二山一山具/敖也魯獻公名具武公名敖更以其鄉各山同上)父¶
諱(司馬遷報任少卿云同子驂乗盖/指趙談與其丨同丨故曰同子)¶
不諱文王昌　武王發(文王諱昌而箕子為武王陳洪/範曰使羞其行而邦其昌周頌)¶
(祀文武之樂歌雝曰克私/昌厥後噫嘻曰駿發爾)康王胡(丨丨諱胡而其子宣/王時詩曰丨不相畏)莊¶
公同(魯丨丨名丨而/春秋書同盟)僖公申(魯丨丨名丨而/春秋書戊申)定公宋(魯/丨)¶
<pb:KR3k0030_WYG_153-11b>¶
(丨名丨而春/秋書宋仲幾)衞侯慈(丨丨名丨其臣/亦有石慈並左)魏曹植(曹志植之/子奏議云)¶
(榦植不强/不諱植字)呉孫權(三國志猶不諱其君名如功以權成/是斥呉主權之名也並孔氏叢説)¶
諱取枉法(杜祁公衍嘗言父母之諱在我而已他人何/預焉公帥并門吏請家諱公曰下官無所諱)¶
(但丨丨丨丨/贓青箱雜記)諱有贓惡(包拯尹京禮上之日吏請家諱/公瞋目曰吾無所諱惟丨吏之)¶
(丨丨丨者/翰府名談)¶
避諱呼雉野雞(漢吕后諱雉令臣/下丨丨為丨丨)改徹通侯(武帝諱徹/丨丨侯為)¶
(丨/丨)改秀為茂(光武諱秀丨/丨才丨丨才)改莊為嚴(明帝諱莊丨/丨助丨丨助)改談¶
作同(太史公名談故史記無談字季/布𫝊丨趙丨丨趙丨孔氏叢説)易虎季龍(唐髙祖/之祖諱)¶
<pb:KR3k0030_WYG_153-12a>¶
(虎字延壽唐人也作史丨石/丨以丨丨易韓擒虎以韓擒)改昧元海(唐髙祖諱淵改/劉淵為劉元海)¶
(戴淵為/戴若思)更授少傅(源乾曜遷太子少師/避祖名丨丨丨丨)改擢司門(李涵/繇御)¶
(史大夫擢太子少傅吕渭建言涵父名少康/當避宰相崔祐甫善其言丨丨丨丨員外郎)鑱去臯名¶
(韋暢臯没蜀人徳之凡刻石/著臯名者皆丨其文尊諱之)易以孟姓(王維過郢州畫/孟浩然像于刺)¶
(史亭因曰浩然亭咸通中刺史鄭諴謂賢者名不可斥/易號曰孟亭  皮日休作孟亭記春秋書紀季公子仲)¶
(孫湫字者貴之也故書字曰貴先是亭之名取先生之/諱公曰焉有賢者之名為趨厠走養朝夕名於刺史前)¶
(耶命易之/以先生姓)避太子諱(憲宗為太子王紹丨丨丨丨始改/名時議者以為謟李藩曰自古故)¶
(事由不識體之人敗之/不可復正雖紹何誅)請長吏諱(王述為揚州刺史初/至主簿請丨報曰亡)¶
<pb:KR3k0030_WYG_153-12b>¶
(祖先君名播海内逺近所/知内諱不出門餘無所諱)改𢎞為崇(郭崇韜諱𢎞宰相/豆盧革等皆謟事)¶
(之因他事奏丨丨史/文館丨丨文五代)改㑹為當(尚書省文字下六司諸路/例皆言勘㑹曽魯公為相)¶
(始作勘當以其/父名㑹避之也)改準為貨(京師舊有平準務自漢以來/有是名蔡魯公以其父名準)¶
(亦改為平貨務/並石林燕語)諱樂廢飲(韋翼尚書有重名生平不飲/酒不務歡為家丨丨也丁用)¶
(晦芝/田録)遇石不踐(徐積以父名石平生不用/石器丨丨則避丨丨行狀)稱嚴必泣(臧/逢)¶
(世臧嚴之子也孝元經牧江州遣往建昌督事郡縣/民庶競修牋書有丨丨寒者丨對之流丨顔氏家訓)¶
觸諱犯君諱(范獻子聘魯問其敖二山/對曰先君獻武之諱也)道父名(桓𤣥呼/人温酒)¶
(丨其/丨丨)無心攸(王亮為晉陵太守有晉陵令沈㠝之性麄/疎好犯亮諱亮不堪遂啓廢之㠝之乃造)¶
<pb:KR3k0030_WYG_153-13a>¶
(坐云下官以犯諱被代未知明府諱若為攸字亮父名/攸當作無骹尊傍犬為犬傍無骹尊若是有心攸丨丨)¶
(丨乞告示亮聞之皇恐不履下牀/跣足㠝之撫掌大笑而去齊書)如周官(度支尚書宗/如周有人訴)¶
(事謂曽作如州官也乃曰某有屈滯故來訴丨丨丨如/周曰爾何人敢呼我名其人慚謝曰祗言丨丨丨作如)¶
(州不知丨丨丨名如周早知丨丨丨名如周則不敢喚/丨丨丨作如州如周大笑曰令卿自責見侮反深衆咸)¶
(服其雅/量北史)石非右(石昻有髙行節度使苻習召以為臨淄/令習朝京師監軍楊彦朗知留後昻以)¶
(公事至府上謁贊者以彦朗諱石更其姓曰右昻趨于/庭仰責彦朗曰常侍柰何以私害公昻姓丨丨丨也彦)¶
(朗大怒拂衣起昻/即趨出解官五代)¶
不觸諱不犯一人(梁武帝詔王僧孺改百家譜合一百/七十二巻藏在秘閣王𢎞好其書日)¶
<pb:KR3k0030_WYG_153-13b>¶
(對千客丨/丨丨丨諱)¶
諱嫌名布皓(凡避諱者須得同訓以代之桓公名/白愽有五皓之稱不聞布帛為丨丨)腎脩¶
(厲王名長琴有脩短之目不聞/呼腎腸為丨丨並顔氏家訓)改㑹為鄶(晉咸和元年/當徴蘇峻司)¶
(徒王導欲出王舒為外援乃拜撫軍將軍㑹稽内史舒/上疏以父名㑹不作㑹稽廷尉以字同音異於禮無嫌)¶
(舒陳狀音雖異而字同乞/換他郡於是丨丨丨丨)改户為辭(羊祜為荆州刺史/及卒有遺愛州人)¶
(為諱其名丨丨/曹丨丨曹焉)以今為兹(范&KR0110;父名楚金故為文/皆丨丨丨丨孔氏叢説)謂銷¶
絹物(梁武小名阿練皆呼練為/絹乃丨丨鍊物為丨丨)謂白鐵樹(有諱銅者呼/銅為鐵乃謂)¶
(梧桐樹為丨丨丨便以/戯笑耳並顔氏家訓)益殷蓴&KR0245;(宋殷淳字子孚與何/朂共食孚羮盡朂曰)¶
<pb:KR3k0030_WYG_153-14a>¶
(丨丨丨丨朂司空無忌子/也淳徐輟筯曰何無忌憚)何無忌憚(同/上)姓沈非審(楊都/一士)¶
(人諱審而與沈氏交/沈與其書名而不姓)姓石非右(見前石/昻事)諱岳非嵩(劉温/叟父)¶
(名岳終身不聽樂不遊嵩岱每赴内宴聞鈞奏/則涕泣移時曰若非君命則不至是青箱雜記)諱㑹非¶
㑹(見/前)¶
不諱嫌名太子詹事(范曄泰之子為丨丨丨丨固辭/朝議以禮不諱嫌名乃居之)中¶
書舎人(唐賈曽授丨丨丨丨以父名忠辭不受議者以/中書是曹司名又與曽名音同字别禮無嫌曽)¶
(乃就/職)¶
二名不偏諱徴在(孔子之毋名丨丨夫子言/徴不稱在言在不稱徴)仲卿(韓愈/父諱)¶
<pb:KR3k0030_WYG_153-14b>¶
(丨丨未嘗諱焉/並孔氏叢説)¶
諱字伯達(魏司馬朗字丨丨九歲客有犯其父字者/朗曰慢人親者不敬其親者也客謝之)¶
不諱字稱仲尼(或問子思丨夫子為丨丨朱文公曰古/人未嘗諱字朱語録古者名以正體字)¶
(以表徳孔子弟子/記事者皆丨丨丨)稱君房(王丹與侯霸子語丨霸為丨/丨至今不諱字也並顔氏家)¶
(訓/)呼茂叔(程先生云予年十四五從/周茂叔本朝先輩尚如此)呼伯淳(伊川亦嘗/呼明道表)¶
(徳並文/公語録)韓文公辯諱(韓與李賀書勸賀舉進士賀舉進/士有名與賀爭名者毁之曰賀父)¶
(名晉肅賀不舉進士為是勸之舉者為非聽者不察也/和而唱之同然一辭皇甫湜曰若不明白子與賀且得)¶
(罪愈曰然律曰二名不偏諱釋之者曰謂若言徴不稱/在言在不稱徴是也律曰不諱嫌名釋之者曰謂若禹)¶
<pb:KR3k0030_WYG_153-15a>¶
(與雨丘與蓲之類是也今賀父名晉肅賀舉進士為犯/二名律乎為犯嫌名律乎父名晉肅子不得舉進士若)¶
(父名仁子不得為人乎夫諱始於何時作法制以教天/下者非周公孔子歟周公作詩不諱孔子不偏諱二名)¶
(春秋不譏不諱嫌名康王釗之孫實為昭王曽參之父/名晢曽子不諱昔周之時有騏期漢之時有杜度此其)¶
(子宜如何諱將諱其嫌遂諱其姓乎將不諱其嫌者乎/漢諱武帝名徹為通不聞又諱車轍之轍為某字也諱)¶
(吕后名雉為野雞不聞又諱治天下之治為某字也今/上章及奏不聞諱滸勢秉饑也惟宦官宫妾乃不敢言)¶
(諭及機以為觸犯士君子言語行事宜何所法守也今/考之於經質之於律稽之以國家之典賀舉進士為可)¶
(耶為不可耶凡事父母得如曽參可以無譏矣作人得/如周公孔子亦可以止矣今世之士不務行曽參周公)¶
(孔子之行而諱親之名則務勝於曽參周公孔子亦見/其惑也夫周公孔子曽參卒不可勝勝周公孔子曽參)¶
<pb:KR3k0030_WYG_153-15b>¶
(乃比於宦官宫妾則是宦官宫妾之/孝於其親賢於周公孔子曽參者耶)朱晦庵論諱(周人/以諱)¶
(事神然雝詩言克昌厥後噫嘻言駿𤼵爾私不為文武/諱周禮一書七月一詩去古未逺皆未之諱故禮有昌)¶
(本之葅詩有觱𤼵之詠其避諱固未如後世之悉特不/敢指曰文王昌武王發若泛用二字則不諱如穆王名)¶
(蒲其後有王孫蒲襄王名鄭諸侯亦有衞侯鄭雖曰曽/以獻武廢二山是特當時為尊者諱故改具敖之名而)¶
(承襲不易厥後又有公孫敖亦足以泛而言之未嘗諱/也後世諱政而正月且易其音視周為宻矣觀王嘉上)¶
(封事無教逸欲有國是為髙祖諱矣及韋孟諫詩有曰/總齊羣邦自是而下犯髙祖之諱者凡至五六當楚王)¶
(戊之時去髙祖為未乆而獨不之諱豈漢初懲秦苛禁/凡事簡易其避諱亦未如後世之悉至武帝諱徹謂之)¶
(蒯通固為武帝諱矣至於景帝名啓史記謂之微子開/而漢紀元封元年詔書有夏后啓母石之言何為不避)¶
<pb:KR3k0030_WYG_153-16a>¶
(之刑法志建三典以刑邦國與萬邦作孚之類皆不為/始祖避何耶唐陸贄論關中事每曰與理同道罔不興)¶
(請釋趙貴先罪狀曰脅從罔理韓文進士策問曰堯舜/垂衣裳而天下理又曰無為而理者其舜也歟治字皆)¶
(易為理避髙宗諱也然韓文潮州上表有曰朝廷治平/曰為治日乆曰政治少懈曰巍巍治功賀即位曰君臣)¶
(相戒以致至治舉張惟素自代曰文學治行衆所推與/何為不避之中宗諱顯而諱文袁州上表曰顯榮頻煩)¶
(舉韋顗自代曰顯映班序栁子厚鼔吹曲涇水黄篇云/羲和顯曜乗清芬皆犯中宗之諱韓公羅池廟碑曰其)¶
(月景辰矣而賀慶雲表乃曰其日丙戌子厚平淮夷雅/曰命官分土則崧髙韓奕烝人矣而韓賀即位表乃曰)¶
(以和萬民又何耶是二言容或刋行之/誤而顯治二字用之非應不應皆誤)¶
詩集白也(始唐人尚不諱名杜/甫詩云丨丨詩無敵)杜甫(詩云飯顆山頭逢/丨丨並朱語録)¶
<pb:KR3k0030_WYG_153-16b>¶
半夜閑(王立之云老杜家諱閑而詩中有翩翩戲蝶閑/過幔或云恐傳者謬又有泛愛憐霜鬢留歡丨)¶
(丨丨余以謂皆當以閒為/正臨文恐有自不諱也)北斗殷(迃叟李國老云余讀/新唐書方知杜甫父)¶
(名閑撿杜詩果無閑字唯蜀本舊杜詩二十卷内寒食/詩云鄰家閑不違後王琪本作問不違又云曽閃朱旗)¶
(北斗閑後見趙仁約説薛問家本作丨丨丨/由是言之則知甫不用閑字明矣並侯鯖録)¶
　¶
　¶
　¶
　古今合璧事類備要續集卷三¶
