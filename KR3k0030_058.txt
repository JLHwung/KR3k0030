# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:03.717055
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 前集卷五十八
<pb:KR3k0030_WYG_058-1a>¶
欽定四庫全書¶
　古今合璧事類備要前集卷五十八¶
　　　　　　　　　　　　宋　謝維新　撰¶
　夀典門¶
　　生辰　附　同庚　生日事又詳見誕子類¶
事類誕月(丨彌厥丨先生/如達詩生民)初度(帝髙陽之苗裔兮朕皇/考曰伯庸攝提貞於孟)¶
(陬兮惟庚寅吾以降皇覽揆余以丨丨兮肇錫余/以嘉名名余曰正則兮字余曰靈均屈原離騷)璋瓦¶
(乃寢乃興乃占我夢吉夢維何維熊維羆男子之祥維/虺維蛇女子之祥乃生男子載衣之裳載弄之璋乃生)¶
<pb:KR3k0030_WYG_058-1b>¶
(女子載衣之裼載/弄之瓦詩斯干)桑蓬(男子生丨弧丨矢以射天地四/方射義子生男子設弧於門右)¶
(内/則)陸地生花(關令尹喜生時其家丨丨自/丨&KR1567;丨光色鮮盛關令内傳)天星孕秀¶
(蕭何昴星精張良感弧星生樊噲/感狼星生李白之生母夢長庚星)生甲子朔(晉絳縣人/曰臣丨之)¶
(嵗正月丨丨丨四百有四十五甲子矣其季於今/三之一也吏走問諸朝師曠曰七十三年矣左傳)生丙¶
子嵗(唐張果常言我/丨堯之丨丨丨)獻范蠡圖(陳恭公判亳州遇生日/親戚多獻老人星圖姪)¶
(世脩獨丨丨丨遊五湖丨且贊曰賢哉陶朱伯越平呉/召遂身退扁舟五湖公即日納節明日乞致仕倦遊録)¶
畫老子圖(見詩/集注)進士獻曲(元符三年十二月十九日東/坡生日置酒赤壁下酒酣笛)¶
(聲起江上使人問之即丨丨李委聞坡生日作鶴/南飛曲以丨奏丨嘹唳有穿雲裂石之聲玉局文)大卿¶
<pb:KR3k0030_WYG_058-2a>¶
放生(光禄卿鞏申佞而好進老為省判趍附不已王荆/公為相毎遇生日朝士獻詩頌僧道獻功德疏以)¶
(為夀皂吏走卒皆籠雀鴿就宅放之謂之放生申不閑/詩什又不能誦經於是以大籠貯雀鴿詣客次搢笏開)¶
(籠每放一雀鴿叩齒祝之曰願相公一百二十嵗時有/邊塞之王妻病而虞候割股以獻者天下駭笑或對曰)¶
(虞候為縣君割股丨丨/與丞相丨丨東軒筆録)生日不樂(伊川先生曰人無父/母生日當倍悲痛更)¶
(安忍置酒張樂以為/樂若具慶者可矣)生日大宴(寇萊公在藩鎮時因丨/丨造山棚丨丨又服用)¶
(僭侈為人所奏上怒甚謂王旦曰寇準每事欲效朕/可乎旦徐對曰凖誠賢能無如騃何上意遂解不問)¶
同庚同日相賀(高祖盧綰事/見誕子類)同年先老(顧悦與簡文丨/丨而早白簡文)¶
(問曰卿何以丨丨答曰蒲栁之質望/秋先零松栢之姿經霜轉茂世説)同庚齊名(鍾瑾與/李膺同)¶
<pb:KR3k0030_WYG_058-2b>¶
(年俱有聲/名漢質紀)升堂拜母(呉周瑜字公瑾舒人初孫堅興義/兵䇿字伯符將母從居舒與瑜同)¶
(年友善瑜推道南大宅舎/䇿丨丨丨丨有無通共)敬事如兄(曹公責孫權質子/張昭等猶豫不能)¶
(决權引周瑜詣母前定議權母曰公瑾議是也公瑾與/伯符同年小一月耳汝其兄事之三國史許逺與張巡)¶
(同年生月日後於巡呼/之為兄韓愈作張巡傳)是雌甲辰(裴晉公有遺以槐癭/者郎中庾威在坐曰)¶
(此是雌樹生者公問郎中年甲對云與公/同是甲辰公笑曰郎中便丨丨丨丨雞跖)為小戊子(程/文)¶
(惠與龎公同戊子生程已貴龎尚為小官常戯龎曰君/乃小戊子矣後龎大拜文惠曰今日大戊子却丨丨丨)¶
(丨矣東/軒録)同年皆窮(馬正卿字夢得作太學生清苦有氣/節余偶至其齋書杜子美秋風歎一)¶
(篇初無意也正卿即日辭歸至今白首窮餓守節如故/又曰夢得與僕同嵗月生少僕八日是嵗生者無富貴)¶
<pb:KR3k0030_WYG_058-3a>¶
(人而僕與夢得為窮之冠即吾二人/而觀之當推夢得為首東坡志材)同庚俱顯(王仲儀/與吕寶)¶
(臣俱以丁未生申公在相位仲儀三十餘嵗龍圖閣待/制知渭州時西方有警令三帥選差神龍衛千兵送行)¶
(更候迓吏騶御之盛前此未有往别申公申公顧左右/喚十二郎來即寶臣也公曰仲儀今擁千兵擢帥汝猶)¶
(為筦庫也仲儀既去申公徐曰汝無羨後十年却於汝/手作差遣治平初寶臣擢樞宻院副使仲儀復以端明)¶
(殿學士為渭/帥聞見録)同甲相類(李濬與李宗諤同宗丨丨後一/日而生平日休戚一同宗諤死)¶
(濬後一日卒/王壺清話)同庚作會(文潞公保洛日年七十八同時/中散大夫程珦朝議大夫司馬)¶
(旦司封郎中致仕席汝言年/皆七十八嘗為同甲之會)¶
事類三星行(我生之辰月宿南斗牛奮其角箕張其口/牛不見服箱斗不挹酒漿箕獨有神靈無)¶
<pb:KR3k0030_WYG_058-3b>¶
(時停簸揚無善名以聞無惠聲以攘名聲相乘除得少/失有餘丨丨各在天什伍東西陳嗟汝牛與斗汝獨不)¶
(能神昌/黎文)南極歌(淡溪居士登九齡朱顔緑鬢如後生横/拖仙人緑玉杖倒誦上帝黄庭經璇霄)¶
(仙籍書姓名丹霞染誥金花綾近來便覺雙眼明夜抄/蠅頭窻下燈登山臨水兩脚輕御風騎氣不用行何人)¶
(有筆筆無塵鵞溪一幅我寫真烏紗白苧坐鼓琴上有/千嵗長松青令威旁舞𤣥夫聽夲是活底丨丨老人星)¶
(楊廷秀/夀叔父)關中老(錢穆父尹天府生日楊次公畫老子/出關圖作詩以獻曰祕藏凾谷丨丨)¶
(子來獻蓬萊閣上仙願得鬚眉如/此老却教龜鶴羨長年雲齊録)商嶺僊(四人三百/二十嵗況)¶
(是同生甲午年占得梁園為賦客合成丨丨採芝丨/清談亹亹風生席素髪蕭蕭雪滿肩此會從來誠未)¶
(有洛中應作畫圖傳/文潞公作同庚會詩)¶
<pb:KR3k0030_WYG_058-4a>¶
　　夀¶
事類五福(丨丨一曰/夀書洪範)萬年(君子丨丨以介/景福詩小雅)介眉(為此春/酒以丨)¶
(丨夀/豳風)兒齒(既多受祉黄/髮丨丨魯頌)難老(永錫丨/丨同上)彌高(年丨丨而德/彌劭揚子)¶
久視(是謂長生丨/丨之道老子)全生(縁督以為經可以丨丨可以盡/年注縁順督中經常也養生)¶
岡陵(三夀作朋如/丨如丨閟宫)松栢(如南山之夀如/丨丨之茂天保)龜龍(或問丨丨/鴻鵠不亦)¶
(夀乎曰夀曰人可夀乎曰/物以其性人以其仁揚子)龜鶴(丨千年乃遊於蓮葉之/上丨千嵗乃栖於偃葢)¶
(之松/史記)廣成長生(丨丨子曰無勞爾形無揺爾精乃可以/丨丨故我修身千二百嵗形未嘗衰)¶
彭祖久夀(丨丨堯臣封於彭城歴虞夏至商/年七百嵗故以久夀聞述而注)魯侯耆艾¶
<pb:KR3k0030_WYG_058-4b>¶
(閟宫頌僖公俾爾昌而大俾爾耆而艾萬有千嵗眉夀/無有害天錫公純嘏眉夀保魯居常與許復周公之宇)¶
(魯侯燕喜令妻夀母宜/大夫庶士邦國是有詩)老子脩養(丨丨二百餘嵗以其/丨道而丨夀也史)¶
遇黄眉翁(東方朔元封中游鴻濛之澤忽丨老母采桑/於白海之濵俄而有丨丨丨指毋以語朔曰)¶
(昔為吾妻託形於太白之精今汝亦此精也吾却食吞/氣已九千餘嵗目中瞳子皆有青光能見幽隠之物三)¶
(千年一返骨洗髓三千年一剥皮/伐毛吾生來已三冼髓一伐毛矣)摩銅狄人(後漢薊子/訓與一老)¶
(翁共丨挲丨丨丨相謂曰適/見鑄此物而已近五百嵗)香山九老(白居易暮節惑/浮屠至經月不)¶
(食葷稱丨丨居士常與胡杲等燕樂/皆高年不仕者人慕之繪為九老圖)洛陽耆英(元豐五/年文潞)¶
(公以太尉留守西都時富韓公以司徒致仕潞公慕唐/白樂天九老會乃集洛中公卿大夫年德高者為耆英)¶
<pb:KR3k0030_WYG_058-5a>¶
(會以洛中風俗尚齒不尚官就資聖院建大厦曰耆英/堂命閩人鄭奥繪像堂中共十三人時宣徽使王拱辰)¶
(留守北京貽書潞公願與其會年七十一獨司馬温公/年未七十潞公素重其人用唐九老狄兼謩故事請入)¶
(會温公辭以晚進不敢班文富二公之後潞公不從令/鄭奥自幕後傳温公像又之北京傳王公像於是預其)¶
(會者凡十三人潞公以地主㩦鼓樂就富公宅作第一/會至富公會送羊酒不出餘皆次為會洛陽多名園古)¶
(刹有水竹林亭之勝諸老鬚眉皓白衣冠甚偉每宴集/都人隨觀之潞公又為同甲會司馬郎中旦程太中垧)¶
(席司封汝言皆丙午也亦繪像於資聖院其後司馬温/公與數公又為真率會有約酒不過五行食不過五味)¶
(唯菜無限楚正議違約増飲食之數罰一會皆洛陽太/平盛事也洛之士庶又生祠潞公於資聖院温公取神)¶
(宗送公判河南詩隸於榜曰竚瞻堂塑公/像其中冠劍偉然都人事之甚肅聞見録)九老詩序(會/昌)¶
<pb:KR3k0030_WYG_058-5b>¶
(五年三月二十四日胡吉劉鄭盧張等六賢皆多年夀/子亦次焉於東都弊居履道坊合尚齒之會七老既醉)¶
(相顧且歡静而思之此㑹希有因各賦詩以記之或傳/諸好事者其年夏又有一老年貌絶倫同歸故鄉亦來)¶
(斯會續命書姓名年齒寫其形貌附於圖右仍以一絶/贈之云雪作鬚眉雲作衣遼東華表暮雙歸當時一鶴)¶
(尤希有何況今逢兩令威洛中遺老李元爽年一百三/十六禪僧如滿歸洛年九十五又云時祕書狄兼謨河)¶
(南尹盧貞以年未及七十/雖與會而不及列白居易)五老圖序(夫蹈榮名而保終/吉都貴勢而躋遐)¶
(耉白首一節人生所難今致政宫師相國杜公雅度敏/識圭璋巖廟清德令望龜準當世功成自引得謝君門)¶
(視所難得者則安享之謂所難行者則恬居之燕申睢/陽與賔客太原王公故衛尉河東畢卿兵部沛國朱公)¶
(駕部始平馮公咸以耆年掛冠優游鄉梓暇日宴集為/五老㑹賦詩酬唱怡然相得宋人形於繪事以紀其盛)¶
<pb:KR3k0030_WYG_058-6a>¶
(昔唐白樂天居洛陽為九老會於今圖識相傳以為勝/事距兹數百載無能紹者以今况昔則休烈鉅美過之)¶
(明逸游公之門久矣以鄉閭世契倍厚常品今假守留/鑰日登翹館因得圖像占述序引以代鄉校詠謡之萬)¶
(一至和丙申中/秋日錢明逸序)耆英會序(昔白樂天在洛與高年者八/人遊時人慕之圖傳於世宋)¶
(興洛中諸公繼而為之者再矣皆圖形普明僧舎樂天/之故第也元豐中潞國文公留守西都韓國富公致政)¶
(在里第皆自逸於洛者潞國謂韓國公曰凡所為慕於/樂天者以其志趣高逸也奚必文與地之襲焉一日悉)¶
(集士大夫老而賢者於韓公之第買酒相樂賔主凡十/有二人圖形妙覺僧舍時人謂之洛陽丨丨丨孔子曰)¶
(好賢如緇衣取其敝又改為樂善無厭也二公寅亮三/朝為國元老入贊萬機出綏四方上則固社稷尊宗廟)¶
(下則熙百工和萬民為天子腹心股肱耳目天下所取/安所取乎其勲業閎大顯庸豈樂天所能庶幾然猶效)¶
<pb:KR3k0030_WYG_058-6b>¶
(慕樂天所為汲汲如恐不及豈非樂善無厭者歟人洛/中舊俗燕私相聚尚齒不尚官自樂天之會已然是日)¶
(復行之斯乃風化之本可頌也宣徽王公方留守北都/聞之以書請於潞公曰今家洛位與年不居數家之後)¶
(顧以官守不得執巵酒在坐席良以為恨願寓名其間/幸為我遊其為諸公嘉羨如此光未七十用狄監盧尹)¶
(故事亦預於會潞公命光序其事光不敢辭時元豐五/年正月端明殿學士兼翰林侍讀學士太中大夫提舉)¶
(崇福宫司/馬光序)夀域碑記(古聖人之營夀域也非土木非版/築不金乎城不湯乎池晝無鍵而)¶
(開夜無柝而擊東西不吾戎夷南北不吾蠻狄五嶽其/雉堞四溟其溝湟天地離合我其扃鐍春秋啓閉我其)¶
(門户入是域也㓜者蚩蚩壯者怡怡老者熙熙悉無中/絶咸躋上夀故謂之丨丨焉得非道為土木德為版築)¶
(仁乎城義乎池慈乎雉堞愛乎溝湟恭乎扃鐍儉乎門/户使風雨不能毁矢石不能攻高低侔老氏之臺廣狹)¶
<pb:KR3k0030_WYG_058-7a>¶
(法華胥之國崇崇焉屹屹焉信善建而不拔者也洎霸/道既昌皇風不競則必洒法令為風雨以驅之興賦役)¶
(為矢石以攻之夀域之基忽然委地於乎域之壤也若/民命何於是賤榖帛費金玉盜賊蠭起&KR3848;敓角長刑巢)¶
(蔽空憲綱絡野夀域之民有以法而死者開拓疆塲肆/放侵伐鋒鏑霜瑩卒乘鱗集蚊吞鼓穎蠶食張吻夀域)¶
(之民有以兵而死者烟蒸霧障發癘成妖夀域之民有/以夭而死者山貙搏人石䖝射影夀域之民有以横而)¶
(死者王者患民之無夀也舉引年之典行養老之禮乞/言於東序展禮於南庠又謂老者非帛不煖於是乎錫)¶
(之以繒綵非肉不飽於是乎錫之以殽胾非車不安於/是乎錫之以几杖斯亦得其末而失其本矣殊不知民)¶
(之夀夭繫君之政教其猶影響爾其或捐金於山沉珠/於泉禁不急之務棄難得之貨君德尚儉人心反淳則)¶
(無法死者矣干羽舞階戈矛倒載謹不祥之器崇止敵/之基我國無外斯民不争則無兵死者矣爕調律厯端)¶
<pb:KR3k0030_WYG_058-7b>¶
(正節候舉授時之典興除害之利五氣斯順兆人克寧/則無夭死者矣貢金於逺方鑄鼎於中夏示不寶之物)¶
(免逢㫋之患彼怪斯露厥人用康則無横死者矣夫如/是則域不築而自成人不憂而自夀矣今我后道德慈)¶
(愛行之於上法兵夭横絶之於下游游乎蕩蕩乎見夀/域復成於今世某亦夀域中之一民耳知我帝力得無)¶
(述焉碑者悲也悲域之中廢頌域之再興也其辭曰古/之域築道樹德民欲夭兮安得後之域基奸址賊民欲)¶
(夀兮不獲我聖人兮/復於古昔王元之)¶
　¶
　¶
　古今合璧事類備要前集卷五十八¶
