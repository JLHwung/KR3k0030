# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:03.953245
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 後集卷一
<pb:KR3k0030_WYG_070-1a>¶
欽定四庫全書¶
　古今合璧事類備要後集卷一¶
　　　　　　　　　　　　宋　謝維新　撰¶
　君道門¶
　　聖學¶
　古今源流(書載若稽古帝堯若稽古帝舜若稽古大/禹説者謂堯舜禹雖聖人而猶不自聖每)¶
　(事必順考乎古此即帝王所學之源也荀子載堯學/於君疇舜學於務成昭禹學於西王國湯學於成子)¶
　(伯此即帝王所學之人也孟子謂湯之於伊尹學焉/而後臣之書載髙宗舊學於甘盤史稱文王為紂囚)¶
<pb:KR3k0030_WYG_070-1b>¶
　(於羑里而演易書稱武王訪箕子而作洪範此亦帝/王所學之實也成王下帝王一等而詩人所頌則曰)¶
　(學有緝熙於光明佛時仔肩葢自二帝三王以來未/有不以學為本秦人毎事必師古始甚至焚書坑儒)¶
　(亦焉知學之為何事哉漢髙以馬上得天下且曰安/事詩書至於文帝旁求儒雅以闌大猷遂廣遊學之)¶
　(路論語孟子孝經爾雅皆置博士武帝始表章六經/罷黜百家宣帝始詔諸儒於石渠以講經成帝始㑹)¶
　(諸儒於白虎以修先帝之故事光武中興息馬論道/數引郎將講論經理夜分乃寐史稱世祖經學政事)¶
　(以此也明帝為太子受書於亘榮及即位躬臨辟雍/行養三老五更乞言之禮肅宗亦詔諸儒於東觀以)¶
　(修石渠白虎故事魏晉南北之際徃徃以游戲翰墨/雕琢文辭為學則人主為學可知矣唐有天下其可)¶
　(稱者三宗以太宗之在東宫招置十八學士更直訪/問即位之後所謂仁義既效皆其學問之助也元宗)¶
<pb:KR3k0030_WYG_070-2a>¶
　(厲精之初常覽史籍而馬懐素褚無量等勸講禁中/逮其後也無逸之圖代以山水憲宗留意墳典每覽)¶
　(前代興亡得失之書皆三復其言又集前代事迹書/於屏風及其末也佛骨之臣逐于鳳翔其他如代宗)¶
　(之好學彊記通乎易象文宗之閑暇觀書沮於士良/其學益可知矣惟我朝列聖無一君不學亦無一日)¶
　(不好學太祖讀書至舜典則嘆近代憲網之宻讀史/至釋之定國事則責御史以不寃不特是也以儒臣)¶
　(理財以士人理獄勸武臣以讀書令宰相以讀書朱/文公所謂太祖不為言語文字之學而方寸之地直)¶
　(與堯舜合是也太宗繼之故置崇文院以収天下之/圖書三聖授受如出一道故在真宗置侍講學士以)¶
　(楊徽之夏候嶠呂文仲為之或召崔頤正至後苑講/大禹謀即太宗之講學也自時厥後此意愈傳而愈)¶
　(博以仁宗之講學孫奭毎講必悚然而聽丁度王洙/等必數刻乃罷賈昌朝誦説則多所質問既取無逸)¶
<pb:KR3k0030_WYG_070-2b>¶
　(孝經以至左右又取國風譏刺之事以為覽戒至若/元祐諸君子之勸聖學如呂公著之陳十事始於畏)¶
　(天終於無逸而復取論語尚書孝經切於治道百篇/以進范祖禹上帝學八篇仁皇訓典三百一十七篇)¶
　(又復進觀文覽古圖三朝訓監圖不特是也以司馬/光上稽古録以蘇頌采唐故事以蘇軾進陸贄奏議)¶
　(程頤三劄一疏猶拳拳於講讀之官葢無非所以為/帝學之禆益也髙宗中興萬㡬之暇專意經術親書)¶
　(石經命儒臣紬繹其説祁寒隆暑畧無倦色又作損/齊置經史古書於其中以為燕坐之所且為之記此)¶
　(我髙宗之典學也孝宗六月即位随御經筵宵衣旰/食皇皇汲汲聲色苑囿弗遊弗親此即我孝宗之典)¶
　(學也寧王以三十一年之恭儉培千萬世之深仁厚/澤方其封為嘉王而在東宫之日講官如陳傅良黄)¶
　(龜年之流聞皆正言行皆正道無非所以為聖學之/助皇上繼志述事經筵進讀露門勸講退朝之後日)¶
<pb:KR3k0030_WYG_070-3a>¶
　(講有常度撤章之餘嵗講有常經即此一道其所以/上按帝王之統下貽子孫之謀無非自聖學之相為)¶
　(授受/也)¶
事類兢兢(堯丨丨日行其/道董仲舒䇿)汲汲(堯舜禹湯文/武丨丨楊子)就將(日丨/月丨)¶
(詩/)乾惕(君子終日丨乾/夕丨若厲易)緝熙(學有丨丨/于光明詩)髙明(曽子曰尊/其所聞則)¶
(髙明行其所知/則光大董䇿)聚辯(乾九三學以丨之問/以丨之君德也易)彊勉(丨丨學/問則聞)¶
(見博而知/益知董䇿)多聞(説曰王人求丨/丨時惟建事書)時敏(惟學遜志務丨丨/念終始典於學同)¶
(上/)表章(漢武丨/丨六經)講論(漢宣帝詔丨/丨五經同異)夕說(唐金華朝/丨丨書)乙覽¶
(唐太宗乙夜觀/書故謂之丨丨)勸講(見前源/流注)論思(侍從日月獻/納朝夕丨丨)聽雅頌¶
<pb:KR3k0030_WYG_070-3b>¶
(天子燕處則丨/丨丨之音記)書盤銘(湯丨於丨丨曰茍日新/日日新又日新同上)師悉諸¶
(炎帝丨/丨丨)師大橈(黄帝丨丨/丨並史記)畫八卦(伏羲始丨丨丨造書/契以代結繩之政由)¶
(是文籍生/焉書序)有四叔(少昊丨/丨丨)師伯夷(顓帝丨/曰丨丨)師伯招(帝嚳/丨曰)¶
(丨/丨)取諸人(大舜善與人同樂丨/丨丨以為善孟子)惜寸隂(禹丨丨丨/晉陶侃傳)師太¶
公(武王丨丨丨尚父尚父曰敬勝怠者亡怠勝敬者滅/義勝敬者從欲勝義者凶聞之退而為銘書于席几)¶
(觴/豆)講老子(齊髙祖好丨丨丨/百官戎服以聽)藏孝經(唐元宗詔天/下家丨丨丨)讀周¶
禮(唐太宗曰朕夜丨丨丨其聖作也謂魏證曰朕思之/不井田不封建不肉刑而欲行周公之道不可得也)¶
論詩雅(唐文宗坐延英丨丨正否鄭覃曰孔子所刪/三百篇是也其非丨正者烏足為天子道哉)問¶
<pb:KR3k0030_WYG_070-4a>¶
學廣成(黄帝丨丨/丨丨列子)受學綠圖(顓帝丨丨/丨丨史記)師子州支(堯丨/曰丨)¶
(丨/丨)師曰許由(舜丨丨/丨丨)惟精惟一(人心惟危道心惟㣲丨/丨丨丨允執厥中書)¶
制心制事(以義丨丨以/禮丨丨同上)能自得師(丨丨丨丨/者王同上)學為王事¶
(丨之丨丨者丨/其已久矣楊子)溥博淵泉(丨丨如天丨/丨如淵中庸)修齊治平(正心/誠意)¶
(致知格物丨身丨家/丨國丨天下大學)進德修業(乾九三君子/丨丨丨丨易)前言徃行¶
(大蓄君子多識丨丨/丨丨以蓄其德同上)禮園書圃(修容乎丨丨翺翔乎/丨丨相如游獵賦)廣¶
厦細㫋(丨丨之中丨丨之上明師居前勸講在後上/論唐虞之際下及殷周之盛漢王吉上疏)過¶
祠孔子(漢髙祖丨魯以太/牢丨丨丨寳訓)刺作王制(漢文帝使博士諸/生丨六經中丨丨)¶
<pb:KR3k0030_WYG_070-4b>¶
(丨同/上)奏十二篇(漢陸賈時時前説稱詩書帝謂賈曰試/為我著秦所以失吾所以得及古今成)¶
(敗賈凡丨丨丨丨丨毎/奏一篇帝未嘗不稱善)游六藝圃(丨于丨丨之丨馳騖/乎仁義之塗覽觀春)¶
(秋之林相/如逰獵賦)大學之要(漢武帝䇿董仲舒欲聞/丨丨丨丨至論之極)尚書樸學¶
(兒寛見上語經學上曰吾始以丨丨為/丨丨弗好及聞寛説乃從受一篇漢書)在乎如意(髙明/光大)¶
(不在乎他丨丨丨/之丨而已董䇿)求善無厭(以天子學問至於蒭蕘者/丨丨丨丨也賈山至言)¶
銳情經術(唐太宗丨丨丨丨引内/學士更直討論古今)書籍自娛(本朝太祖/喜觀書雖)¶
(在軍中手不釋卷視朝之/暇毎以丨丨丨丨帝學)觀書為樂(太宗尚儒術聽之/暇丨丨丨丨毎至)¶
(夜分手不/釋卷事畧)講説質問(真宗幼尚文雅專以講學屬辭為/樂及即位每召諸王府侍講邢昺)¶
<pb:KR3k0030_WYG_070-5a>¶
(及國子監直講孫奭更/侍丨丨丨丨經義同上)保邦治民(真宗景德四年上謂/王旦曰經史之文有)¶
(國之龜鑑丨丨丨丨/之要盡在是矣寳訓)炎暑不輟(仁宗天聖四年上謂輔/臣曰比以大暑罷講讀)¶
(適已召孫奭等説書王旦曰陛下萬/㡬之下留意經術雖丨丨丨丨長編)風雨不易(神宗元/豐八年)¶
(史臣曰上聰明英睿聖學髙逺言必據經深造道德之/藴而詳於度數毎論經史多出人意表間日一御經筵)¶
(邇英講讀丨丨丨丨/禁中觀書或至夜分)圖書自娛(景德二年幸龍圖閣閱/太宗御書又觀諸閣圖)¶
(書下設六閣經典閣史傅閣予書閣文集閣天文閣圖/書閣上曰朕退朝之暇無所用心即此丨丨以丨丨耳)¶
(帝/學)廢興鑒戒(太宗謂宋琪曰朕性喜讀書開卷有/益毎見前代丨丨以為丨丨寶訓)善惡¶
鑒戒(真宗景德四年上手札王欽若曰編修君臣事迹/朕於此書匪獨資於披覽亦乃區别丨丨垂之後)¶
<pb:KR3k0030_WYG_070-5b>¶
(世俾君臣父子/有所丨丨長編)且善評文(仁宗天聖七年上謂王曽曰/兩漢書文辭温雅唐書終不)¶
(及也曽退相謂曰上閱經史見前代述作之/體丨丨丨之自昔好丨之主未嘗留意及此)獨喜觀書¶
(哲宗王巖叟言陛下閒燕之中足以留意經史上曰並/無所好惟是觀書耳又髙宗紹興三年上曰朕退朝無)¶
(所嗜好丨/丨丨丨)事畢御經筵(英宗嘗諭侍臣曰凡學之道戒/在中止故視丨丨不俟進食即)¶
(丨丨/丨)每夜讀尚書(髙宗紹興十二年謂宰相曰居常禁/中丨丨丨丨丨早朝退閱章疏夜讀)¶
(尚書率二鼔/罷並同上)治道宜施行(髙宗紹興十一年上曰有帝/王之學有士大夫之學朕在)¶
(宫中無一日廢學然但推究前古/丨丨有丨丨今者要丨丨耳㑹要)善惡以為戒(孝宗淳/熙六年)¶
(上曰朕於㡬務之外只好讀書觀前古之興衰/考當時之得失善者從之不善者以為戒聖政)讀書知¶
<pb:KR3k0030_WYG_070-6a>¶
而罕行(孝宗淳熙十三年上曰自古人主讀書少有知/道知之亦少能行之且如與人不求備檢身若)¶
(不及二句人君豈不/知自是不能行聖政)伊川始終條理(丨丨曰丨條理者/智之事也丨丨丨)¶
(者聖之事也此/學之始終也)明道記誦博識(明道以丨丨丨/丨為玩物喪志)横渠立¶
心立極(丨丨曰為天地丨丨為生民丨丨/為去聖繼絶學為萬世開太平)伊川經筵第¶
一劄(自古人君守成而致盛治者莫如周成王成王之/所以成德由周公之輔養昔者周公輔成王㓜而)¶
(習之所見必正事所聞必正言左右前後皆正人故習/與智長化與心成今士大夫家善教子弟者亦必延名)¶
(德端方之士與之居處使之薰染成性故曰少成若天/性習慣如自然伏以皇帝陛下春秋之富雖睿聖之資)¶
(得於天禀而輔養之道不可不至所謂輔養之道非謂/告詔以言過而後諫也在㴠養薰陶而已大率一日之)¶
<pb:KR3k0030_WYG_070-6b>¶
(中接賢士大夫之時多親寺入宫女之時少則自然氣/質變化德器成就臣欲乞朝廷慎選賢德之士以待勸)¶
(講講讀既罷常留二人直日夜則一人直宿以備訪問/皇帝讀習之暇游息之間時於内殿召見從容宴語不)¶
(獨漸摩道義至於人情物態稼穡艱難積久自然通逹/比之常在深宫之中為益豈不甚大切聞間日一開經)¶
(筵講讀數行羣官列侍儼然而退情意畧不相接如此/而責輔養之功不亦難乎今主上冲㓜太皇太后慈愛)¶
(亦未敢便乞頻出但時見講官久則自然接熟大扺與/近習處久熟則生䙝慢與賢士大夫處久熟則生愛敬)¶
(此所以養成聖德為宗社生/靈之福天下之事無急於此)張商英勸聖學劄(仰惟陛/下聖性)¶
(靜而淵廣大而明靜淵則道也廣大而明則天也道無/為而生天地天無為而成變化在舜為欽明文思在禹)¶
(為濬哲文明在禹為不自滿假在湯為聖敬日/躋在文王為純亦不已在武王為無競維烈)晦庵垂¶
<pb:KR3k0030_WYG_070-7a>¶
拱殿奏劄(願陛下清間之燕博訪真儒考之於經騐之/於史以㑹之於心以應當世無窮之變以致)¶
(於臣下之忠邪計慮之得失不待燭照數計而可否黒/白判然矣葢人主之學當以明理為先是理既明則凡)¶
(所當為而必為所不當為而必止者莫/非循天之理而非有意必固我之私也)¶
詩集講唐虞(不知官髙卑玉帶懸金魚問客之/所為巍冠丨丨丨韓愈示兒詩)¶
　　聖製¶
　古今源流(書稱伏羲畫八卦造書契由是文籍生焉/此其聖人制作之始也繼是而降舜有作)¶
　(歌乃歌之辭又有南風之歌太康昆弟有五子之歌/湯之盤銘文王之重易武王之洪範與夫几席觴豆)¶
　(之銘此其帝王述作之㫖也秦漢以來漢髙祖有擊/筑之歌武帝有白麟寳鼎天馬瓠子芝房赤鴈與夫)¶
<pb:KR3k0030_WYG_070-7b>¶
　(西極天馬之歌郊祀之歌秋風之辭皆以人主之尊/自擅其能文之名也自是而降若漢靈帝自造王羲)¶
　(篇魏武帝自作兵書十數萬言文帝之著漢文帝論/宋簡文之賦詩而號宫體陳後主之制五言詩隋煬)¶
　(帝之工於詩唐太宗之作宫體詩又作帝範十二篇/以賜太子又制訓戒六篇以示諸王又著金鑑述以)¶
　(示侍臣又作賜馬周蕭瑀詩元宗御製孝經序文宗/與桞公權聨句宣宗出金鑑書徃徃人主皆以著述)¶
　(為能五代文章陋矣惟我國朝聖制雖工無徃不出/於正以太祖有華山日出詩又自親賛孔顔太宗覆)¶
　(試進士有詩戒諭官吏有辭真宗作瑞雪詩作文武/七條其他軫田夫吟念農歌自戒箴祥瑞論勤政論)¶
　(對照詩憫農歌稼穡倍登詩瑞雪詩此特其細爾最/是為君難為臣不易論元良箴與夫正説十篇欹器)¶
　(戒酒二論真可與二典三謨相表裏自時厥後家法/相承制作愈善在仁宗則有御製神武袐畧序御撰)¶
<pb:KR3k0030_WYG_070-8a>¶
　(洪範政監審樂要記風角集占不特是也又親製觀/文監古圖記又御邇英出危竿諭又賜御製邊臣攻)¶
　(守圖神宗嗣位之初司馬光首進資治通鑑既為之/名又為之序厥後慨西方之多難憤北兵之未平於)¶
　(是詔賜王韶御製攻守圖行軍環珠總要神武袐畧/風角集占既製景福内庫詩及其積羨又揭以詩葢)¶
　(車攻復古之雅不是過也髙宗中興既親書御製中/和堂詩賜張浚又親製文宣王及七十二子賛又作)¶
　(損齋記孝宗祗遹燕謀其見於聖製若用人論若春/賦若新春喜晴詩若原道辨若髙宗聖政序皆其卓)¶
　(卓可紀者爾皇上宣二祖之重光襲四宗之緝熙在/嘉熙中則御製敬天十二圖在淳祐初則御製十三)¶
　(聖賢賛既製訓亷恤刑二詔復製中庸大學二賛至/於嵗在乙夘復為國本以製資善堂記貽厥孫謀以)¶
　(燕翼子下悼齊梁陳隋之君與臣/下角其麗美者葢萬萬不侔云)¶
<pb:KR3k0030_WYG_070-8b>¶
事類文思(聰明丨/丨書)文明(濬哲丨/丨同上)化成(觀乎人文以/丨丨天下易)為章¶
(倬彼雲漢丨/丨于天詩)追琢(丨丨其/章同上)經緯(丨天丨地/曰文左傳)煥有(堯丨乎/其丨文)¶
(章/語)渾灝(虞夏之書丨渾爾商書丨/灝爾周書噩噩爾楊子)聖謨(丨丨洋洋嘉/言孔彰書)王¶
言(丨丨惟作/命同上)炳丹青(聖人之言丨/若丨丨楊子)餙萬物(正元中上方/向文章昭回)¶
(之光下丨/丨丨栁文)煥馬可述(武帝號令文章/丨丨丨丨漢史)細書成文(光武一/札十行)¶
(丨丨/丨丨)相如視草(武帝毎為文常/使丨丨丨丨)諸生待制(靈帝引諸生/能為文賦者)¶
(並待制鴻都/門下同上)安不忘危(大風丨丨丨丨其霸/心之所存乎文中子)有頌無規¶
(唐文宗與桞公權聨句云人皆苦炎熱我愛夏日長/薰風自南來殿閣生微涼東坡以為丨丨而丨丨)奎¶
<pb:KR3k0030_WYG_070-9a>¶
主文章(唐史天/文志)五星聚奎(本朝乾德五年丨丨如連珠/丨降婁之次降婁即丨星也)¶
山下有火賁(賁卦丨丨/丨丨丨易)風行水上渙(渙卦丨丨/丨丨丨易)父子刻¶
意於文(梁武帝丨丨丨丨丨丨學乃至隂陽/卜筮騎射聲律草𨽻圍棋無不精妙)不欲人出¶
己右(隋煬帝善於文丨丨丨丨丨丨薛道衡被誣而死/則曰復能作空梁落燕泥否王胄之誅則曰復能)¶
(作庭草無人随意綠否又曰設令/朕與士大夫髙選亦當為天子)止齋崆峒之碑(崆峒/之碑)¶
(漫滅脫漏十不存六後世猶/想陶唐氏之遺風陳止齋文)歧陽石鼓之歌(丨丨丨丨/丨丨寂寥)¶
(簡短至不可考後世或/以為周宣王之作同上)唐吕温人文化成論(夫一二相/生大鈞播)¶
(物百化交錯六氣節宣或隂闔而陽開或天經而地紀/有聖作則實為人文若乃夫以剛克妻以柔立父慈而)¶
<pb:KR3k0030_WYG_070-9b>¶
(教子孝而箴此室家之文也君以仁使臣臣以義事君/予違汝弼獻可替否此朝廷之文也三公論道六卿分)¶
(職九流異趣百揆同歸此官司之文也寛則人慢糾之/以猛猛則人殘施之以寛寛以濟猛猛以濟寛此刑政)¶
(之文也樂勝則流遏之以禮禮勝則離和之以樂與時/消息因俗變通此教化之文也文者葢言錯綜庻績藻)¶
(繪人情於成文焉以致其理然則人文化成之義其在/茲乎必以旗常冕服為人文則秦漢魏晉聲明文物理)¶
(縟五帝儀繁三王可曰煥乎其有文章矣何衰亂之多/也必以章句翰墨為人文則陳後主隋煬帝雍容綺靡)¶
(洋溢簡編可謂文思安/安矣何滅亡之速也)¶
詩集蘭葉捧天詞(賜釡同榮拜摐金宴宰司菊花吹御/酒丨丨丨丨丨張悦奉和御製命宴)¶
(都堂應/制詩)¶
<pb:KR3k0030_WYG_070-10a>¶
　　聖翰¶
　古今源流(自伏羲造書契而文籍生先秦以來止有/竹簡之書傳稱包羲獲景龍之瑞作龍書)¶
　(神農因嘉禾八穗作穗書黄帝史蒼頡變古文冩鳥/跡為文字作鳥跡篆及少昊取古文作鸞鳯之書顓)¶
　(帝作科斗之書曰科斗篆帝堯因靈龜有圖作龜書/文王時赤雀銜書丹鳥入室作鳥書然此皆不見於)¶
　(經而雜出於緯書未必可盡信也葢自秦䝉恬造筆/漢蔡倫造紙東海以來人主始從事於翰墨之工如)¶
　(光武以手迹賜方國皆一札十行細書成文章帝好/杜廣草書因名章草魏文帝以素書所著典論及詩)¶
　(賦餉孫權又以紙冩一通與張昭自時厥後如宋孝/武與臣下爭草書有臣無第一陛下無第二之美唐)¶
　(太宗始以飛白賜羣臣又以飛白書賜馬周又賜李/靜詔書數凾髙宗繼之常為飛白賜侍臣戴至德郝)¶
<pb:KR3k0030_WYG_070-10b>¶
　(處俊李敬元崔知悌等元宗開元二十四年西還次/陜嘉盧奐之美政揭題賛於㕔事德宗洒翰金鑾厲)¶
　(辭鈆槧文雅中興夐髙前代憲宗親洒仙毫鸞鳯搴/翔烟雲舒卷此皆翰墨之可稱者也唯桞公權對穆)¶
　(宗之問則曰心正則筆正當時則知其有筆諫之䂓/五代不足道我朝列聖之興大扺以飛白為重未嘗)¶
　(輕賜臣下葢自十四聖之授受三百年之積累其見/之於喬木故家之寶藏名臣大手筆之稱賛葢將等)¶
　(日月之光輝星/斗之璀燦者也)¶
事類心畫(言心聲也書/丨丨也楊子)天常(丨丨為帝王/之筆舌同上)肆筆(聖人矢/口而成)¶
(言丨丨而/成書同上)竹簡(更以丨丨/冩書之書)丹青(奎主文章蒼頡效象神/龜曜書丨丨垂萌孝經)¶
(援神/契)屈曲(奎星丨丨相鈎似/文章之畫同上注)鳯翥龍蟠(丨丨丨丨勢如/斜而反直王羲)¶
<pb:KR3k0030_WYG_070-11a>¶
(之/傳)烟霏霧結(丨丨丨丨鳯翥龍蟠心慕手追/此人而已唐太宗王羲之書賛)盡善盡美¶
(丨丨丨丨其惟/王逸少乎同上)不類□蝌(辭嚴義宻讀難曉字體丨/丨丨與丨韓愈石鼓歌)書¶
八字賜(太祖命李符知京西轉運丨李/符到處如朕親行丨丨丨之)飛白四字(太宗/丨丨)¶
(丨丨廣盛尺示吕端以下曰昔唐太宗以丨丨/賜羣臣劉洎登御榻爭取今觀卿等與古何異)自得其¶
趣(太宗出御書扇賜近臣謂宋琪曰朕聽/政之外未嘗晝寢讀書冩字丨丨丨丨)必極精妙(真/宗)¶
(祥符五年内出太宗御書法帖示輔臣曰太宗嗜學實/由天縱屬思授翰丨丨丨丨王旦曰以文章化人成俗)¶
(者自太宗治也自五代以來筆札無體鍾王之法㡬乎/絶矣太宗在南宫留意翰墨斷行片簡得之於外則爭)¶
(求之寶為楷法自是學/者書體立變聖教所至)草書經史(太宗嘗丨丨丨丨三/十紙刻石模印詣名)¶
<pb:KR3k0030_WYG_070-11b>¶
(山藏之或丘園養素好/古博雅之士亦賜之)草書孝經(真宗出飛白書賜宰/相淳化三年李至言)¶
(願以上丨丨千文勒石上曰無可取/丨丨百行之本朕當自書勒於碑隂)秘閣二字(丨丨成/李至乞)¶
(賜新額真宗乃飛/白丨丨賜之長編)書廻鑾詩(本朝真宗幸澶淵有/御製親丨丨丨丨)真草¶
三體(淳化二年蘇易簡願以所賜時刻石/上復為丨丨行丨丨書其詩同上)賜十二字(真/宗)¶
(天禧中上在東宫丨張士遜丨丨丨曰寅亮/天地弼予一人又曰日新其德蘇軾為之賛)書十三軸¶
(仁宗慶厯四年上於邇英閣出御丨丨丨丨凡三十五/事曰朕觀書之暇取臣僚上言及進對事日可施於治)¶
(者書以分賜王度曽公亮王/洙等因請釋其義上許之)書博學字(皇祐元年張錫/講書禁中飛白)¶
(丨丨丨/丨賜之)書文儒字(學士張方平上奏上異之/丨丨丨二丨以賜並同上)書唐人詩¶
<pb:KR3k0030_WYG_070-12a>¶
(哲宗御丨丨丨丨賜/范祖禹等各一首)書勞績幅(真宗淳化五年上書二/幅曰公務刑政惠愛臨)¶
(民奉法除姦方/可書為勞績)書二臣名(真宗淳化四年飛白丨向敏/中張永姓付宰相曰此丨人)¶
(丨丨也朕/將用之)醉書四民(仁宗飛白書四民安樂之字題其/傍曰化成殿丨丨邵雍釋之曰帝)¶
(雖酒所嬪御在列尚不忘丨丨焉/故自帝王以來天獨以仁諡之也)書二幅賜(真宗丨丨/丨勞績又)¶
(别書二十餘/幅丨尹玘等)御草賜臣(真宗淳化五年出丨丨書飛白/丨近臣曰學書當澄神靜慮興)¶
(在筆端朕於聽政/之暇以此自娛耳)宸翰有法(仁宗丨丨邁逸筆勢丨丨/飛白書尤為精妙命工模)¶
(刻以賜/宰輔)飛而不白(太宗丨丨丨丨羲/之白而不飛同上)亦如好書(范祖禹/在元祐)¶
(中哲宗嘗賜御書唐詩公上疏陳謝且曰願/篤志學問丨丨丨丨益進道德皆若游藝)書無逸圖¶
<pb:KR3k0030_WYG_070-12b>¶
(髙宗紹興五言丨丨丨/為丨設於講殿之壁)書車攻詩(趙鼎謝御丨丨丨丨/詩曰陛下游戲翰墨)¶
(之間亦不/忘恢復)書賜州學(紹興五年上曰朕無事惟靜坐觀/書所得甚多時上所寫六經與論)¶
(孟之丨皆畢因刋石于國子/監仍頒墨本丨諸路丨丨)冩於座右(髙宗建炎二年/上親丨旅熬大)¶
(有大蓄二卦與孟子之言丨丨丨素屏宰執黄潜善曰/陛下於書取謹德昭德之義於易取有賢養賢之道葢)¶
(正心誠意以齊家治國者在德立政造士以致君澤民/者在賢與孟軻之格言皆今日急務固知心術之妙不)¶
(以字書為工/也中興小厯)書戒勵詔(髙宗紹興二十九年御丨丨驕/惰丨亷節丨於尚書省立石以)¶
(墨本頒之/于中外)謝賜御書(建炎二年宰臣丨丨丨丨資治通/鑑第四册上因曰朕退朝省覽四)¶
(方奏章外游意/翰墨不以為勞)冩子儀傳(四年丨郭丨丨/丨呼諸將示之)冩充國傳(六/年)¶
<pb:KR3k0030_WYG_070-13a>¶
(上曰昨在㑹稽嘗丨/趙丨丨丨以賜諸將)書羊祜傳(七年秦檜乞以御丨丨/丨丨刋石頒諸宰執大)¶
(將侍從從/之並同上)親札宸翰(范沖上髙宗陛下書法之妙願因/勤政之餘丨丨丨丨丨以無逸一)¶
(篇分為二圖/設於殿壁)靜坐觀書(見前書賜/州學注)書秋山詩(孝宗曰朕/無他嗜好)¶
(或得暇惟丨字為娛因取/郭熙丨丨平逺丨以賜焉)詩賜大臣(寧宗嘉定十四年/宸翰書車攻烝民)¶
(南山有臺緇/衣丨丨丨丨)御書文賦(皇上寶慶初丨丨/丨丨以賜天下)御書西銘(皇/上)¶
(紹定初丨丨/丨以賜大臣)四十八事(今上紹定御/書丨丨丨丨)飛白賜宰相(真宗/出丨)¶
(丨書丨丨丨曰朕讀書外常留意/真草飛白不猶愈於遊畋聲色乎)手詔頒郡縣(髙宗紹/興二年)¶
(詔以恤刑丨丨刻石丨諸丨丨奉使魏良臣言北人/得親筆恤刑書墨本曰恤民如此民心安得不歸)書¶
<pb:KR3k0030_WYG_070-13b>¶
玉堂之廬(真宗淳化三年飛白丨丨丨/丨丨四字召蘇易簡付之)書明良之閣(孝/宗)¶
(御丨丨丨慶㑹/丨丨字賜史浩)御書賜殿師(孝宗丨丨丨丨丨以下曰/朕惟將帥之弊每在蔽功)¶
(而忌能尊/已而自任)御書賜下臣(寧宗嘉泰初丨丨尚書説命毛/詩天保周易泰卦唐七德舞以)¶
(丨丨/丨)書儒行中庸(髙宗紹興五年上將親丨丨丨丨賜/進士髙閩言儒行出於漢儒雜記上)¶
(乃賜/中庸)書真草孝經(髙宗紹興九年秦檜乞以御丨/丨丨丨丨刻之金石傳示後世)書白¶
鹿洞規　書考亭書院　書嶽麓書院　書潭州明倫¶
堂　書中庸大學賛(已上並今上/淳佑後聖翰)蘇東坡仁宗飛白¶
書記(問世之治亂必觀其人問人之賢不肖必以世考/之孟子曰誦其詩讀其書不知其人可乎是以論)¶
<pb:KR3k0030_WYG_070-14a>¶
(其世也合抱之木不生於千仞之丘千金之子不出於/三家之市臣嘗逮事仁宗皇帝雖愚不足以測知聖德)¶
(之盛至獨私竊覽四十餘年之間左右前後之人其大/者固以光明雋偉深厚䧺傑不可窺較而其小者猶能)¶
(敦朴愷悌靖恭持重號稱長者當是之時天人和同上/下驩心才智不用而道徳有餘功業難名而福禄無窮)¶
(升遐以來十有二年若臣若子罔有内外下至深山窮/谷老婦稚子外薄四海裔夷君長見當時之人聞當時)¶
(之事未有不流涕稽首者也此豈獨上之澤歟凡在廷/者與有力焉太子少傅安簡王公諱舉正臣不及見其)¶
(人矣而識其為人其流風遺俗可得而稱者以世考之/也熙寧六年冬以事至姑蘇其子誨出慶厯中所賜公)¶
(端敏字二飛白筆一以示臣且請臣記之將刻石而傅/諸世臣官在太常職在太史於法得書且以為抱烏號)¶
(之弓不若藏此筆保曲阜之履不若傅此書考追蠡以/論音聲不若推㸃畫以究觀其所用之意存昌&KR2228;以追)¶
<pb:KR3k0030_WYG_070-14b>¶
(嗜好不若因褒貶以想見其所與之人或藏於名山或/流於四方凡見此者皆當聳然而作如望旄頭之塵而)¶
(聽屬車之音相與勉為忠厚/而耻為浮薄或由此也夫)歐陽修仁廟飛白記(治平/四年)¶
(夏五月予將赴亳假道于汝隂因得閱書於子履之室/西雲章爛然煇映日月為之正冠肅容再拜而後敢仰)¶
(視葢仁宗皇帝之御飛白也曰此寶文閣之所藏也胡/為於子之室乎子履曰曩者天子宴從臣於羣玉而賜)¶
(以飛白余幸得與賜焉余窮於世久矣少不悦於時人/流離竄斥十有餘年而得不老死於江湖之上者葢以)¶
(遭時清明天子嚮學樂育天下之材而不遺一介之賤/使得與羣賢並遊於儒學之館而天下無事嵗時豐登)¶
(民物安樂天子優游清閒不邇聲色方與羣臣從容於/翰墨之娛而余於斯時叨獲此賜非惟一介之臣之榮)¶
(遇亦朝廷一時之盛事也子其為我志之余曰仁宗之/德澤㴠濡於萬物者四十餘年雖田夫野老之無知猶)¶
<pb:KR3k0030_WYG_070-15a>¶
(能悲歌思慕於壠畆之間而况儒臣學士得望清光䝉/恩寵登金門而上玉堂者乎於是相與泫然流涕而書)¶
(之夫玉韞石而珠藏淵其光氣常見於外也故山輝如/白虹水變而五色者至寳之所在也今賜書之藏于子)¶
(室也吾知將有望氣者言榮光/起而屬天者必賜書之所在也)¶
詩集飛文下玉除(伏馹馳天闕丨丨丨丨丨奎成蒼頡/字龍受伏羲書功業升平外文章妙)¶
(絶初形聲秦𨽻拙㸃畫蔡邕疎軸動星辰轉筆停風/雨餘珍藏傳萬世安敢比瓊琚鄭澥謝賜飛白書)¶
　　聖夀¶
　古今源流(聖夀之説古無有也觀諸韓愈佛骨表之/所紀如稱黄帝在位百年年一百十嵗少)¶
　(昊在位八十年年一百嵗顓頊在位七十九年年九/十八嵗帝嚳在位七十年年一百五嵗帝堯在位九)¶
<pb:KR3k0030_WYG_070-15b>¶
　(十八年年一百十一嵗帝舜及禹年皆百嵗其後殷/唐亦年百嵗特不過紀其在位之數與夫終身之年)¶
　(而已至若書之所述中宗在位七十五年武丁在位/五十九年祖甲在位三十三年周穆王在位百年記)¶
　(禮所載文王年九十七嵗武王年九十三嵗亦未嘗/侈言其年夀所極唯自秦漢以來君德日非享國日)¶
　(淺而後臣下始託夀考之説以祈頌之故在西漢惟/武帝在位五十四年在六代惟梁武帝在位四十九)¶
　(年在唐惟明皇在位四十五年惟我國朝號稱極盛/仁祖在位四十二年髙宗在位三十六年較之漢唐)¶
　(以下人主其氣數之促者蓋萬萬不侔聖子神孫葢/將億萬斯年與天地相為無窮豈止如今日之所觀)¶
　(者/哉)¶
事類平格(天夀丨/丨書)昌熾(俾爾丨而丨俾爾/夀而臧詩閣宫)耆艾(俾爾丨/而丨夀)¶
<pb:KR3k0030_WYG_070-16a>¶
(胥與試/同上)期頤(百年曰/丨記)黄耉(綏我眉夀丨/丨無疆詩)南山(如丨丨之/夀同上)¶
有永(降年丨/丨書)維祺(夀考丨/丨記)無疆(萬夀/丨丨)無期(萬夀丨/丨同上)夀考¶
(周王夀考/遐不作人)眉夀(為此春酒/以介丨丨)萬年(於丨斯丨/受天之祐)萬夀(作召公/孝天子)¶
(丨丨明明天子令/聞不已並同上)大德(丨丨必得/其夀記)景福(君子萬年介/爾丨丨詩)五¶
福(九丨丨一/曰夀書)九齡(夢帝與我/丨丨記)岡陵(三夀作朋如/岡如陵詩)箕翼(國/安)¶
(磐石夀於丨丨/荀子富國篇)觀華(堯丨乎丨華封人曰噫諸祝聖使/人夀堯曰辭封人曰夀人之所欲)¶
(也汝獨不欲何耶堯曰夀則多辱/多辱非所以養德也莊天地篇)登嵩(朕親丨崇丨御/史乘屬在廟旁)¶
(吏卒咸聞呼萬嵗者/三前漢武帝記詔)仁夀(堯舜行德民丨丨董策又敺/一世之民躋之仁夀之域則)¶
<pb:KR3k0030_WYG_070-16b>¶
(夀何以不若髙/宗前王吉傳)長生(黄帝問於廣成子曰敢問治身奈/何而可以長久廣成子曰必靜必)¶
(清毋勞汝形毋揺汝精乃可以丨/丨故我修千二百嵗矣莊在宥篇)銅狄(薊子訓與一老/翁共摩挲丨丨)¶
(曰適見鑄此今/已五百年矣)金鑑(張九齡上千/秋丨丨錄)降桃種(漢武帝故事/西王母丨出)¶
(丨自啖二枚五枚與帝帝留核與種/母曰三千年結子非下土所丨之物)獻椒花(晉劉溱元/日丨丨丨)¶
(頌聖容暎之/永萬於夀)稱萬嵗(七德舞初成觀者皆踴躍諸/將上夀丨丨丨唐禮樂志)復二¶
舞(五代崔税丨文武丨丨/王公上夀天子舉爵)四百甲子(左襄三十年晉悼/夫人食輿人之城)¶
(杞者綘縣人或年長矣無子而往與於食有與疑年使/之年曰臣不知紀年臣生之嵗正月甲子朔丨丨有四)¶
(十五丨/丨矣左)八千春秋(上古有大椿者以丨丨嵗為/丨八千嵗為丨莊逍遥篇)奉玉巵¶
<pb:KR3k0030_WYG_070-17a>¶
夀(漢髙祖丨丨丨為太上皇丨又三事大僚百司/府願持玉玉巵上千萬夀杜牧請上夀表)持玉盃¶
夀(新垣平使人丨丨丨上書闕下獻之上曰闕下有寳/玉器以示之果有獻玉盃刻曰人主延丨郊祀志)¶
再拜上夀(帝車封泰山還登明堂倪寛上夀曰癸亥宗/祀日宣重光上元甲子肅雝永享見象日昭)¶
(報隆符應臣寘奉觴丨丨丨千萬/嵗丨制曰敬舉君之觴倪寛傳)置酒上夀(正觀四年/突厥頡利)¶
(可汗至長安上御順天樓盛陳文物引見上皇聞擒頡/利嘆曰吾付託得人復何憂哉公卿等輙丨丨為丨皇)¶
(丨通鑑/太宗紀)舉萬年觴(陛下丨丨丨之丨/薦勲祖廟班超傳)慶千秋節(張九齡/初丨丨)¶
(丨丨公卿並獻寶鑑九齡/上事鑑十章以伸諷喻)奉觴上夀(漢明帝公卿百官/以帝威德懐逺祥)¶
(物顓應乃集朝/堂丨丨丨丨)舉觴上夀(唐憲宗齊魯初平宴百僚裴/度丨丨曰陛下神武獨斷㓂)¶
<pb:KR3k0030_WYG_070-17b>¶
(逆削平願與九州四海/之人同丨千萬嵗丨)縷蹄為夀(劉從諫張谷納邯鄲/人李嚴女為侍人號)¶
(新聲曰自有澤潞未聞/以一丨一丨丨天子丨)舞蹈三稱(唐皇帝即御座侍中/進當御座前北靣跪)¶
(奏稱臣某言請延請王公等升又侍中稱制曰可光禄/卿退詣堦間跪奏稱臣某言請賜羣臣上夀侍中稱曰)¶
(可光禄卿退升詣酒尊所西向立上公詣酒尊所北靣/尚食酌酒一爵授上公上公爵受進前北面授殿中監)¶
(殿中監受爵封至御前上公退北面跪稱臣某等稽首/言元正首祚冬至則云天正長至臣某等不勝大慶謹)¶
(奏上千秋萬嵗夀再拜在位者皆再拜侍中前承制退/稱敬舉公等之觴在位者又再拜殿中監舉爵奉進皇)¶
(帝酒在位者皆丨丨丨丨萬/嵗皇帝舉酒訖授爵於坫)垂拱萬年(休證自至夀考/無疆雍容丨丨)¶
(永永丨丨/漢王褒頌)與天齊夀(天錫皇帝丨丨丨丨登茲太平無/怠永久億載萬年為民父母韓愈)¶
<pb:KR3k0030_WYG_070-18a>¶
(元和聖/德詩)獻夀于庭(仁宗天聖初冬至上率百/官朝章憲太后丨丨丨丨)行禮宫中¶
(髙宗紹興十九年正旦太后/七十上丨慶夀丨于丨丨)奏損主威(仁宗天聖七年/元旦上率百官)¶
(上皇太后夀於㑹慶殿乃御太安殿受朝/秘閣校理范仲淹丨與百同列丨丨丨)推恩有差(髙/宗)¶
(紹興二十九年正旦以太后八十上謂慈寧宫行慶夀/禮依建隆故事許百官稱賀應百官及舉人父母年八)¶
(十已上者/丨丨丨丨)行慶夀禮(孝宗淳熙二年十二月以太上皇/來年聖夀七十預於立春日詣德)¶
(夀宫丨/丨丨丨)郄昻老人星賦(端北辰以正家望南極之窮夫/𤣥鳥司分蒼龍御厯節春秋而)¶
(隠見當丙丁而的皪且遺光以表慶亦應祉而純錫故/經曰其國泰其皇明天垂象物與禎其座也一符帝者)¶
(之一位其義也夀/契烝哉之夀名)楊烱老人星賦(赫赫宗周皇天降休/麗哉神聖皇天降命)¶
<pb:KR3k0030_WYG_070-18b>¶
(河出圖兮五雲集天垂象兮三光暎南極之庭老人之/星煜煜爚爚煌煌熒熒秋分之旦見乎丙春分之夕入)¶
(于丁配神山之呼萬嵗符水德之兆千齡稽元命之攸/述按星經之所紀見則化平主昌明則天下多士三公)¶
(輔弼庻官文武獻仙夀兮祝堯奏昌言兮拜禹穆穆神/皇受天之祥貞明也者日月重光貞觀也者天地為常)¶
(若夫大虹流渚金天當宁大電繞樞軒轅受圖殷旭則/黄星見楚雷煥則紫氣臨吳青方半月東井連珠辰極)¶
(之齊七政秦陛之平六符雖前皇之盛德又何以加於/此乎聖上招列仙擇羣賢日慎一日𤣥之又𤣥臣烱仙)¶
(頌皇家/萬年)張仲素山呼萬嵗賦(惟漢武之肇祀聞嘉言之/孔彰告盈數以不忒鬱希)¶
(聲之載揚于時五輅既臻千官畢㑹望嶄巖之絶壁升/縹緲之華葢排羽衛於山前刻金石於天外惟天祚各)¶
(得一而盈惟岳降神聲至三而大是時也百神受軄萬/靈獻功福穰穰於宇内聲隱隱於封中慿乎物陋石言)¶
<pb:KR3k0030_WYG_070-19a>¶
(之不臧錫自天歡夢歎之尚少掩龜格與鳯降軼/神光與慶雲獨得乎數千百祀何悲於七十二君)¶
集詩瑶池(丨丨供夀酒銀漢灑宸章代推仙祚逺春共/聖恩長鳯扆臨花煖龍爐旁日香遥知千萬)¶
(嵗天意奉君王楊巨/源奉獻聖夀無疆詩)舞堦(千秋即有感丨/丨御書酒杜詩)一萬嵗(山呼/丨丨)¶
(丨直下九重城盧/綸皇帝聖恩詩)億萬春(聖夀宜過/丨丨丨杜)¶
　　聖節¶
　古今源流(誕節之名古無有也惟詩紀契之生則以/天命元鳥推其時説者曰元鳥乙鳥也謂)¶
　(春分乙鳥至之日也然商祖元王凡其所謂長發其/祥者亦特追美之辭抑未嘗曰如是而為誕聖之節)¶
　(也維史稱光武之生出自長沙亦不過紀其源述光/武之生赤光照室佳氣鬱葱亦不過侈其瑞初未嘗)¶
<pb:KR3k0030_WYG_070-19b>¶
　(名之以誕聖之節也籍曰兒寛奉觴上夀亦不過盡/臣子報效之義初未聞立為誕聖之節而為稱觴之)¶
　(禮也惟自唐明皇以八月五日生始以是日為千秋/節故張衍上大衍厯序有開元十六年八月端午赤)¶
　(光照室之夜宋璟千秋節表周有月惟仲秋日在端/午之句則誕聖節之名葢昉於此是以我宋受命上)¶
　(聖迭生我藝祖則以後唐天成二年丁亥二月十六/日生列聖而下凡其紀聖之生有其日而其誕聖之)¶
　(節有其名是葢因其生聖/之日而立其誕節之名也)¶
事類繞樞(黄帝母曰附寶見大電光丨北斗丨/星感之而孕二十四月帝王世紀)貫月(髙/陽)¶
(姬姓母曰景僕為昌意正妃謂之女樞金天氏之末/瑶光之星丨丨如虹感女樞幽房之宫生顓帝同上)赤¶
龍(堯毋觀河有丨丨腌然隂/風感而有孕生堯於丹陵)𤣥鳥(天命𤣥鳥降/而生商詩)生商(見/上)¶
<pb:KR3k0030_WYG_070-20a>¶
(注/)生民(厥初丨丨/時維姜嫄)星精(成湯感狼丨之丨又/感黒龍而成金樓子)瑶光(見上/貫月)¶
(下/注)赫靈(以丨厥丨上帝/不寧居然生子)發祥(濬哲維商長丨/其丨並同上)姚墟(鼓瞍/妻曰)¶
(握登見大虹意感而生/舜於丨丨帝王世紀)華渚(河圖云大星如虹下流丨/丨女節感而生少昊初學)¶
(記/)流星(修已見丨丨貫昴又吞神/珠已而生大禹帝王世紀)乙日(主癸妃内扶都/見白氣貫月意)¶
(感以丨丨生湯/故字帝乙同上)王者興(五百年必有/丨丨丨孟子)聖人出(或問五百/嵗而丨丨)¶
(丨有諸曰堯舜禹君臣也而並/文武周公父子也而處楊子)見交龍(漢髙祖母媪嘗/息大澤之陂夢)¶
(與神遇是時雷電晦𡨕父太公徃則/丨丨丨於上已而有娠遂生髙祖)見玉鷄(漢髙母池/浴丨丨丨)¶
(銜赤珠石名玉英/吞之有孕生髙祖)日入懐(漢武帝母王聖后夢/丨丨丨遂生武帝)龍盤棟¶
<pb:KR3k0030_WYG_070-20b>¶
(漢景帝坐崇文閣上有丹霞起赤丨丨丨使王夫人居/之改曰猗蘭殿旬日景帝夢神女捧日以授王夫人吞)¶
(之十四月/而生武帝)赤光照室(光武生丨丨丨丨影如五麟七鳯/望氣者見舂陵城郭曰佳哉鬱鬱)¶
(葱/葱)神光明室(咸寧二年生於洛陽有丨丨/之異盡丨一丨晉元帝紀)雲氣如車(文/帝)¶
(生時有丨丨青色而貟/丨丨葢當其上魏本紀)虹光照室(後唐太祖在姙十三/月生時丨丨丨丨白)¶
(氣充/庭)異香經宿(太祖宣祖之次子後唐天成二年丁亥/二月十六日生於洛陽大内夾馬營是)¶
(時有神光滿室照耀人/影丨丨馥郁丨丨不散)赤光滿室(英宗天聖十年生於/宣平坊丨丨丨丨咸)¶
(見黄龍徃/來室中)五星連珠(乾德五年三月丨丨如丨丨聚於/奎當魯分從鎮星辰見東方占曰)¶
(有德受慶大人奄有四方子/孫蕃昌明年真宗皇帝降生)田錫獻詩(太宗雍熙四年/上誕節丨丨丨)¶
<pb:KR3k0030_WYG_070-21a>¶
(祝夀/丨)百官錫宴(髙宗紹興十三年五月天申/節丨丨上夀丨丨皆如平時)生亦丁亥¶
(太祖云生以丁亥髙/宗之丨丨以丨丨)丁未年生(髙宗之中興嵗在丨丨/孝宗皇帝實生於是丨)¶
(之十月一嵗之中一/聖人出一聖人丨)奏無逸篇(髙宗紹興十六年天申/節宫觀張浚丨丨丨丨)¶
詣德夀宫(孝宗隆興元年上皇天申節率羣/臣丨丨丨丨上夀自是嵗如之)靈符寶厯¶
(軒帝生於夀丘發繞樞之異夏禹誕於石紐流貫昴之/祥莫不炳煥丨丨延長丨丨諒惟聖德允協昌符陛下)¶
(禀天地之英挺龍鳯之表請以二月十六日為/長春節建隆元年正月宰臣等請立長春節表)乾元大¶
明(丨丨發祥萬物資始以聖繼聖謂之丨丨願合二義/之稱用表無疆之慶請以十月七日為乾明節太平)¶
(興國二年五月宰臣/等請立乾明節表)離德融輝(玉瑶誕祥式契貫星之/兆璿樞紀厯爰標出震)¶
<pb:KR3k0030_WYG_070-21b>¶
(之期陛下清寧毓粹聰哲凝華候回炎律氣應薰風協/丨丨之丨丨仰榮河之啟瑞請以四月十四日為乾元)¶
(節播芳㽔於甲令式耀多儀介純嘏於鴻/靈彌昌寶筭宰臣丁謂等請立乾元節表)青煒動陸(赤/制)¶
(告圖肇承題序丨丨丨丨俯協誕期卿等縁華/封之素祝建聖夀之嘉名批答允立夀聖節)甲觀襲¶
祥(誕聖題期表靈源之濬發揆時紀節昭皇德之開光/當正陽統月之辰乃丨丨丨丨之日慶由運㑹道與)¶
(天同請以四月十日為同天/節宰臣等請立同天節表)夢日儲祥(丨丨丨丨預席/有開之慶奉符)¶
(踐作適丁利見之期謹以十二月八/日為龍興節宰臣等立興龍節表)赤斷錫符(丨丨丨/丨獲成)¶
(洪緒冬成肅物用紀誕辰卿等對楊甲觀之祥願上興/龍之號既以申盛禮於兩宫亦以同歡心於萬國同上)¶
(批/答)瑞集樞星(詩紀生民易稱出震時惟陽月丨丨丨丨/肇開震夙之祥永御光華之旦離明繼照)¶
<pb:KR3k0030_WYG_070-22a>¶
(敷同四海之懽天德出寧請祝萬年之夀請以/十月十三為天寧節宰臣章惇等天寧節表)紫㣲垣¶
一小星(藝祖居潛日與趙普遊長安逢陳希夷召飲普/足痺俾坐席左陳怒曰丨丨丨丨丨丨輙據上)¶
(次可乎斥之/使居席右)靈芝四十二葉(仁宗誕降郭后榻下生丨/丨丨丨丨丨後仁宗享國)¶
(四十二年/其瑞應云)張彚千秋鏡賦(伊惟仲秋日在端午我皇帝/出震蘭殿誕膺紫微祥光夜)¶
(合佳氣晨飛禮容之盛六葉交暎乃/啟新節獻金鏡刑於四海加于百姓)吳芾天申節表(華/渚)¶
(呈祥預紀有開之慶薰風/從律式逢載夙之辰)吳芾㑹慶節表(祐格髙穹方/啟明昌之運)¶
(慶鍾良月聿/逢震夙之期)張于湖代賀天申節表(凡此無為而保治/葢將守靜以延年)¶
錢起千秋節勤政樓下觀舞馬賦(惟大唐之握乾符聲/諧六律化廣三無能)¶
<pb:KR3k0030_WYG_070-22b>¶
(使乘黄服卑龍馬負圖嵗八月也一聖之生千秋之首/舉天慶丹陵之㑹率土獻闕    夀上乃御層降臨九)¶
(有張葛天氏之樂醉陶唐氏之酒感百獸之來儀即入/駿之孔阜於是陳金石儼簪裾廣塲天近綵仗晴初有)¶
(騢有驈有驔有魚雲聚日下花明露餘帝曰司/候舞我騏馵須㬰金鼓奏玉管傅忽兮龍踞)¶
詩集電轉虹垂(惟此休祥地相傅慶育時繞樞飛丨丨/流渚彩丨丨鬱鬱餘佳氣緜緜嗣慶基)¶
(九龍曽洒濯三聖共扶持蔣之竒奉陪穆/父尚書仲至侍郎德和吏部至啟聖院詩)日角龍顔(景/烟)¶
(滿殿曉香清丨丨丨丨五色明五季積成天下亂千年/方有聖人生重開混沌立萬象獨斬蚩尤銷五兵願作)¶
(周公清廟頌神孫世世告升/平鄭&KR0008;伏謁太神御殿詩)赤光照夜(五徳生王者千/齡啟聖人丨丨)¶
(來丨丨黄雲上覆辰張説/奉和千秋節宴應制詩)¶
<pb:KR3k0030_WYG_070-23a>¶
　¶
　¶
　¶
　¶
　¶
　¶
　¶
　¶
<pb:KR3k0030_WYG_070-23b>¶
　¶
　¶
　¶
　¶
　¶
　¶
　¶
　古今合璧事類備要後集卷一¶
