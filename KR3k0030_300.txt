# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:09.373797
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 别集卷九十四
<pb:KR3k0030_WYG_300-1a>¶
欽定四庫全書¶
　古今合璧事類備要别集卷九十四¶
　　　　　　　　　　　　宋　謝維新　撰¶
　蟲豸門¶
　　螢¶
　格物總論(螢者是腐草及爛竹根所化初猶未如蟲/腹下已有光數日便變而能飛然生階地)¶
　(池澤常在大暑前後飛出是得大火之氣而化故如/此明照也一名夜光一名放光一名熠燿一名即炤)¶
　(非隂濕處/終無矣)¶
<pb:KR3k0030_WYG_300-1b>¶
事類腐草(季夏之月丨丨為/螢記月令又見後)丹烏(丨丨羞白烏丨丨者/丹良也云云其謂之)¶
(丨者重其養也凡有翼者為/烏羞也羞者進也大戴禮)宵行(熠燿丨丨/詩東山)夜光(螢火/一名)¶
(暉夜一名燐一名丹良一名丹烏一名/丨丨一名宵燭腐草為之食古今注)螢火丸方(務成/子丨)¶
(丨丨丨云漢武威太守劉子南從道士尹公授其方合/而佩之永平中於武威北界遇虜戰敗為冦所圍矢下)¶
(如雨未至子南馬數尺矢輒墮地終不能/中傷虜以為神人乃解圍去神仙感應篇)螢火照書(車/𦙍)¶
(字武子家貧無燈火以絹/囊盛丨丨以丨丨夜讀)徴求數斛(隋煬帝大業未天/下已盗起帝於景)¶
(華宫丨丨螢火丨丨夜出/遊山如放火光遍巖谷)晋傅咸螢賦(余嘗獨處夜不/能寐顧見螢火)¶
(遂有感於是執以自照而為之賦不其詞曰潛空館之/寂寂兮意遥遥而靡寧夜耿耿而  寐兮憂悄悄而多)¶
<pb:KR3k0030_WYG_300-2a>¶
(傷哀斯火之烟滅兮近腐草而化生感詩人之攸懐兮/覽熠燿於前庭不以資質之鄙薄兮欲増輝乎泰清雖)¶
(無補於日月兮期自照於陋形當朝陽而戢景兮必宵/昧而是征進不競於天光兮退在晦而能明諒有似於)¶
(賢臣兮雖疎外而盡誠葢物小而喻大兮固作/者之所旌假乃光而喻爾職兮庶有表乎忠貞)駱賔王¶
螢賦(類君子之有道入暗室而不欺/同至人之無迹懷明義以應時)¶
詩集縁帷徹(螢鑒丨/丨丨杜)拂席流(螢光丨丨/丨韋應物)臨書卷(幸因腐/草出敢)¶
(近太陽飛未足丨丨丨時能㸃客衣隨風隔幔/小帶雨傍林微十月清霜重飄零何處歸杜甫)入人衣¶
(巫山秋夜螢火飛簾疎巧丨坐人衣忽驚屋裏琴書冷/復亂簷邊星宿稀繞却井欄添箇箇偶經花蘂弄輝輝)¶
(滄江白髪愁看汝來/嵗如今歸未歸前人)借光影(放螢去不須留聚時年少/今白頭架中科斗萬餘卷)¶
<pb:KR3k0030_WYG_300-2b>¶
(一字千回重照見青雲杳𣺌不可親開囊欲放增餘怨/且逍遥還酩酊仲舒謾不窺園井那将寂寞老病身更)¶
(就微蟲丨丨丨欲放時淚霑裳/衝籬落千㸃光劉言史放螢怨)照晚涼(玉虬分静夜金/螢丨丨丨含輝)¶
(疑泛月帶火怯凌霜散彩縈虛牖飄花繞洞/房下帷知不倦當解借餘光駱賔王秋螢)清風吹(漢/陵)¶
(秦苑遥蒼蒼陳糧腐葉秋螢光夜空寂寥金氣浄千門/九陌飛悠揚紛綸輝映平明滅金爐星噴燈花發露華)¶
(洗濯丨丨丨攢茅不定招揺垂髙麗罘罳過珠網斜歴/旋題舞羅幌曝衣樓上拂香裠承露臺前轉仙掌槐市)¶
(諸生夜對書北忩分明辨魯魚行子東山起征思中郎/騎省悲秋氣銅雀人歸自入簾長門帳空來照淚誰言)¶
(向晦常自明童兒走歩嬌女争天生有光非自&KR0247;逺近/低昻暗中見撮蚊袄鳥亦夜飛趐如車輪人不見劉禹)¶
(錫秋/螢引)秋露洗(映水光難定凌虚體自輕夜風吹不滅丨/丨丨還明向燭仍藏熖投書更有情猶将)¶
<pb:KR3k0030_WYG_300-3a>¶
(流亂影來傍此/檐楹李嘉運)疑不熱(著人丨丨丨集草訝無烟到來/燈下暗翻在雨中燃梁元帝)¶
冷無烟(徘徊無燭丨丨丨秋逕莎庭入夜天休/向書忩來照字近來紅蠟滿歌筵羅鄴)生處太¶
卑微(江邊螢火故輝輝巧解穿簾又㸃衣但取見時増/意思難窮丨丨丨丨丨月明敢向星中亂雲黒偏)¶
(能雨裏飛今日分明知我去/何年漂泊照吾歸張芸叟)幽室自分明(碧梧含風夏/夜清林塘五)¶
(月初飛螢翠屏玊簟起涼思一㸃秋心從此生方池水/深溪雨積上下煇煇亂凝碧幸因簾捲到華堂不畏人)¶
(驚照瑶席漢宮千門連萬戸夜夜螢煌暗中度光流太/液池上波影落金門月中露銀闕蒼蒼玊漏遲年年為)¶
(鹵足愁思長門怨妾不成寐團扇美人還賦詩避暑風/廊人笑語欄下撲來羅扇小已投丨丨丨丨丨更伴殘)¶
(星碧天曉君不見連昌宫殿洛陽西破瓦頽垣今/古悲荒榛腐草無人跡只有秋來熠燿飛張文濳)¶
<pb:KR3k0030_WYG_300-3b>¶
　　蝗¶
　格物總論(蝗形類蚱蜢螽類腹下有梵字是魚子在/水中化為之或又以為蝦化也亢旱則見)¶
　(千萬為羣飛常蔽天日所至苖/稼為之一空或以為即螽當攷)¶
事類蝗飛入海(馬援為武陵太守郡連有蝗援振貧羸/薄賦稅丨丨丨丨化為魚蝦東觀漢記)¶
蝗不入境(魯恭為中牟令飛丨丨丨丨又宋均為/九江守山陽楚沛多蝗至九江輒四散)使者¶
捕蝗(漢平帝時蝗詔丨丨丨丨人/能捕蝗詣吏者以石斗受錢)苑中掇蝗(貞觀間京/畿旱蝗食)¶
(稼太宗在丨丨丨丨吞之曰但當/食朕毋害百姓是嵗蝗不為患)分道殺蝗(開元間山/東大蝗姚)¶
(崇奏詩云秉畀炎火此除蝗之義也乃出御史為捕蝗/使丨丨丨丨倪若水上言除天灾者當以徳昔劉聰除)¶
<pb:KR3k0030_WYG_300-4a>¶
(蝗不克而害愈甚崇移書誚之曰聰偽主徳不勝妖今/妖不勝徳若水懼乃縦捕得蝗十四萬石云云蝗害訖)¶
(息/)募民捕蝗(五代晋出帝天福間丨/丨丨丨易以粟備史)飛蝗蔽天(祥符九/年飛蝗)¶
(過京城上詣玊清宫靈寳塔焚香祈禱禁宮城音樂三/日先是上出死蝗示大臣翌日執政有袖死蝗以進者)¶
(請示於朝率百官賀王旦曰蝗出於災災弭幸也又何/賀焉固不可乃止於是二府方奏事丨丨丨丨上曰使)¶
(百官方賀而蝗若此/豈不為天下笑耶)飛蝗墮水(趙抃守青州時山東旱/有蝗自青齊及境遇風)¶
(退飛墮水而/死言行録)飛蝗自北(荆公罷相出鎮金陵時丨丨丨/丨而南江東諸郡縣百官餞荆)¶
(公於城外劉貢父後至追之不及見先行榻上有一書/屛因書一絶以寄云青苖助役兩妨農天下嗷嗷怨相)¶
(公惟有蝗蟲偏感徳/又隨台斾過江東)¶
<pb:KR3k0030_WYG_300-4b>¶
詩集始生朝畝暮已頃(捕蝗之術世所非欲究此語興/於誰或云豐凶嵗有數天孽未)¶
(可人力支或言蝗多不易捕驅民入野踐其畦因云姦/吏恣貪擾戸到頭歛無一遺蝗笑食苖民自苦吏虐民)¶
(苖皆被之吾嗟此語祗知一不究其本論其皮驅雖不/盡勝養患昔人固已决不疑秉蟊投火况舊法古人去)¶
(惡猶如斯既多而捕誠未易其失安在常由遲詵詵最/說子孫衆為腹所孕多蜫蚳丨丨丨丨丨丨丨化一為)¶
(百無根涯口含鋒刄嫉風雨毒腸不飽疑常饑髙原下/隰不知數進退整若隨金鼙嗟兹羽孽物共惡不知造)¶
(化其誰尸大凡萬事悉如此禍當卑絶防其微蠅頭出/土不急捕羽翼已就功難施只驚羣飛自天下不究生)¶
(子由山陂官書立法空太峻吏愚畏罰反自欺葢藏十/石敢申一上心雖惻何由知不如寛法擇良令告蝗不)¶
(隱捕以時今苖因捕雖踐死明嵗猶免為蝝災吾嘗捕/蝗見其事較以利害曽深思官錢二十買一斗示以明)¶
<pb:KR3k0030_WYG_300-5a>¶
(信民争馳歛微成衆在人力頃刻露積如京坻乃知孽/蟲雖甚衆嫉惡茍銳無難為往時姚崇用此議誠哉賢)¶
(相得所宜因吟君贈廣其說為/我持之告採詩歐公答米寀)灑徧秋田雨不如(西來/烟陣)¶
(塞空虛丨丨丨丨丨丨丨新法清平那有此老身窮苦/自招渠無人可訴烏銜肉憶弟難逢犬寄書自笑迂疎)¶
(皆此類區區猶欲理蝗餘/東坡捕蝗有懷子由弟)¶
　　蚊(附/)　(蠓蠛/)　(蚋子/)　(蟆子/)　(浮塵子/)¶
　格物總論(蚊囓人飛蟲是惡水中蟲羽化所生常晝/伏而暮飛又有鳥其大如雞黒色名鷏從)¶
　(口中吐出嘗一二升許謂之蚊母鳥生南方池澤茹/藘中也一種蠓蠛喜亂飛生朽壤之中因雨而至覩)¶
　(陽則死蚋子蟆子浮塵子亦蚊類蟆子黒而小不礙/沙榖乃夜伏而晝飛浮塵子微而不可見與塵相浮)¶
<pb:KR3k0030_WYG_300-5b>¶
　(而上下人苦之往往䝉絮衣自蔽而浮塵輒能通透/及人肌膚然與蟆子皆巢於巴蛇鱗中故囓人輒成)¶
　(瘡秋夏不愈其/毒又甚於蚊子)¶
事類白鳥(丹鳥羞丨丨白鳥/謂蚊蚋也大戴禮)黍民(呼蚊蚋為丨丨古/今注詳見蟻門)焦¶
𡨕(海上有蟲巢蚊睫/名曰丨丨列子)噆膚(蚊蝱丨丨則通/宵不寐矣荘子)集肉(齊桓公/卧於栢)¶
(寝謂仲父曰吾國富民殷無餘憂矣一物失所寡人悒/悒今白鳥營營是必饑耳因開翠紗之幬進之其蚊有)¶
(知禮者不食公之肉而退有知足者丨公之丨而退有/不知足者遂長嘘短吸而食之及其飽也腹腸為之潰)¶
(破金/樓子)使負山(肩吾見狂接輿接輿曰日中何以語汝肩/吾曰已出經式義度孰敢不聽而化接輿)¶
(曰是欺徳也其於治天下也猶/渉海鑿河而丨蚊丨丨也荘子)聚成雷(漢中山靖王朝/天子置酒聞樂)¶
<pb:KR3k0030_WYG_300-6a>¶
(而泣問其故靖王對曰臣聞衆呴漂山丨蚊丨/丨是以文王拘於羑里孔子厄於陳蔡本傳)覆射知¶
蟁(東方朔傳郭舎人曰願問朔一事朔得臣願榜一日/朔窮臣當賜帛曰客從東方來歌謡且行不從門入)¶
(踰我垣墻游戲中庭上入殿堂擊之桓桓死者攘攘格/鬭而死主人被創是何物也朔曰長喙細身晝亡夜存)¶
(嗜肉惡燈為掌指所捫臣朔愚戇/名之曰蚊舎人辭窮當復脫褌)道術禁蚊(後漢趙炳/有丨丨章)¶
(安令惡其惑衆收殺之人為立/祠於永康至今蚊蚋不能入)常不驅蚊(吳猛少有孝/行夏日丨手)¶
(丨丨丨懼其去已/而噬親也孝子傳)未嘗有蚊(梁孫謙居身儉素牀施籧/篨屏風夏日無幬帳而夜)¶
(卧丨丨/丨丨蚋)張妃綃幬(崔祖思啟陳政事曰宋武帝/節儉丨丨房唯碧丨蚊丨)荆州髙¶
齋(梁湘東王蕭澤作金樓子曰丨丨丨丨盛夏之月無/白鳥余寝虞於其中及移餘齋則聚蚊之聲如雷矣)¶
<pb:KR3k0030_WYG_300-6b>¶
(數丈之間如此/之異吁可怪哉)遂以蚊死(舊傳有女子夜過髙郵去郭/三十里天隂蚊盛有耕夫田)¶
(舎在焉其嫂止宿女曰吾寧處死不可失節/丨丨丨丨其筋見焉人為立祠曰露筋祠)不堪蚊咬¶
(歐陽公云予作憎蠅賦蠅可憎矣尤丨/丨丨子自逺喓喝來丨人也聞見録)¶
蠓蠛道猶醢雞(孔子問老&KR0389;之言其告顔回曰/丘之於丨也其丨丨丨歟荘子)¶
蚋子王周蚋子賦(蚋子之下有蟆子蟆子之下有浮塵/子三者異乎皆状小而異世云巴蛇)¶
(鱗介中微蟲所變耳三伏間晝飛夜息咂啄人肌膚動/為瘡痏能飛不見其翼能囓不見其口微渺之極雖縝)¶
(宻衣服亦可通透荘生焦㝠之說近之也至微之蟲象/詩獨無蚋故作賦以廣之  蟲之至微名之曰蚋信乎)¶
(蟣之别品為復蝨之餘裔君巢蚊之異類結搏牛之深/契附諸鬰蒸産彼蕪穢張華之識何以辨其兩翼離婁)¶
<pb:KR3k0030_WYG_300-7a>¶
(之明何以見其長喙伺暑絺之漏露萃豐肌而睥睨黙/然而至暗然而噬人之至靈何闕爾之所衛人之至剛)¶
(何反爾之所制状斯咄咄籲於造物何不恣蛇虺之毒/必當與之為避何不張虎豹之口不敢與之為忽豈食)¶
(其人之膏血資已之肥腯念膚體之何毁痛瘡痏/之難没吾将擷楸葉以為療俾爾之銷骨者也)¶
詩集營營(五月中秋息饑蚊尚丨丨但将膏血求豈覺/性命輕顧已寧自媿飲人以偷生願為天下)¶
(掃一使夜/景清孟郊)擾擾(天下有蚊子候夕噆人膚平望有蚊子/白晝來相屠不避風與雨羣飛出菰蒲)¶
(丨丨蔽天黒轟然隨舶艫利觜入人肉微形紅且濡振/蓬亦不懼至死貪膏腴舟人敢停棹陸者亦疾趨南北)¶
(百餘里畏之如虎驅噫嘻天地間萬物各有殊陽者陽/為任隂者隂為徒蚊蚋是何物夜後喧墻隅如何正曦)¶
(赫吞噬當通衢人筋為爾斷人力為爾枯衣襟穢且甚/盤饌腥有餘豈好生為徳不能使消除豈是有主者此)¶
<pb:KR3k0030_WYG_300-7b>¶
(鄉宜毒荼吾聞蛇能螫避之則無虞吾聞蠆有毒見之/可疾驅唯是此蚊子逢人皆病諸江南夏景好水木多)¶
(瀟疎此中震驛路風月彌清虚前後幾來往襟懷未曽/舒朝既䝉襞積夜仍跼籧蒢雖然好吟詠其奈難踟蹰)¶
(人生有不便失意當何如誰能假/羽翼直上言洪爐吳融平望蚊子)多可掬(擾擾萬類殊/可憎非一族)¶
(甚哉蚊之微豈足汚簡牘乾坤量寛大善惡皆含育荒/茫三王前民物交相黷禹鼎象神姦蛟龍逺濳伏周公)¶
(驅猛獸人始居川陸邇來千百年天地得清肅大患已/云除細微遺不録蠅䖟蚤蝨蟣蜂蝎蚖虵蝮惟爾於其)¶
(間有形纔一粟雖微無奈衆惟小難防毒嘗聞髙郵間/猛虎死凌辱哀哉露筋女萬古讎不復水鄉自宜爾可)¶
(怪窮邊俗晨食下幃幬盛暑泥駒犢我來守窮山地氣/尤卑溽官閒嬾所便惟睡宜偏足難堪爾類多枕席厭)¶
(縁撲薰簷苦烟燼燎壁疲照燭荒城繁草樹旱氣飛炎/熇羲和驅日車當午不轉轂清風得夕涼如赦脫囚梏)¶
<pb:KR3k0030_WYG_300-8a>¶
(掃庭露青天坐月䕃嘉木汝寧無他時忍見此迫促翾/翾伺昏黒稍稍出壁屋填忩來若翳聚隙丨丨丨叢身)¶
(疑陷圍聒耳如遭哭猛攘欲張拳暗中甚飛鏃手足不/自救其能營背腹盤飱勞扇拂立寐僵僮僕端能窮百)¶
(計還坐瞑雙目於吾誠不較在爾誠為酷誰能推物理/無乃&KR0446;人欲騶虞鳳凰麟千載不一蠾思之不可見惡)¶
(者無由逐歐/陽公憎蚊)豈堪數(頽陽照窮巷暑退涼風生夫子卧/環堵振衣歩前楹愁烟起四鄰鳥)¶
(雀喧空庭餘景藹欲昏衆蚊復薨薨羣飛丨丨丨但厭/聲營營抱琴不暇撫揮麈無由停散帙復歸卧詠言聊)¶
(寫情覆載無巨細善惡皆生成朽木出衆蠧腐草為飛/螢書魚長隂溼醯雞由鬱蒸豕鬛固多蝨牛閑常聚虻)¶
(元氣或抑鬰播之為孽腥卑臭乃其類清虛非所經華/堂敞髙棟綺疏乃藻扄金釭瑩椒璧玉壺食夜氷終朝)¶
(事薰袚豈敢近簷甍富貴非茍得抱節居茅衡隂墻百/蟲聚下偃衆穢盈何嘗曲肱樂但若聚雷聲江南美山)¶
<pb:KR3k0030_WYG_300-8b>¶
(水水木正秋明自古住麗國能助詩人/情喧囂不可久片席何時征梅聖俞)許巢睫(向晚化/汙積羣)¶
(飛來戸庭蟭螟丨丨丨琥珀為留形夜色偏容蔽/雷音亦感聽猶矜負山力血食也霑腥梅都官)猶撲¶
面(江城落木已窮秋病客初寒欲襲裘暗室飛/蚊丨丨丨不知天上火西流張文潛秋蚊)¶
蟆子噆肌膚(蟆子微於蚋朝繁夜則無毫端生羽翼針/喙丨丨丨暗毒應難免羸形日漸枮将身)¶
(逺相就不/敢恨非辜)通鼻息(有口深堪異趨時詎可量誰令丨丨/丨何故辨馨香沉水來滄海崇蘭泛)¶
(露光那能枉焚&KR0353;&KR0539;/衆我微茫並元稹)¶
浮塵子有毒無聲(可嘆浮塵子纎埃喻此微寧論隔紗/幌并解透綿衣丨丨能成痏丨丨不)¶
(見飛病餘雙眼暗何/計辨雰霏並元稹)暗囓潛飛(但覺皮膚憯安知𤨏細/來因風吹薄霧向日誤)¶
<pb:KR3k0030_WYG_300-9a>¶
(輕埃丨丨堪銷骨丨丨有禍胎/能無防備處留待雪霜摧前人)¶
　　蜘蛛¶
　格物總論(蜘蛛大腹深灰色多於空中作圓網然亦/數種在地布網者名土蜘蛛絡羃草上者)¶
　(名草蜘蛛長踦者名蠨蛸小而長脚者名蟢子能於/空中作懸網状如魚罾者亦名䖦蟱然有赤斑者有)¶
　(五色者有大身上有刺毛者有薄小者惟在屋西面/有網身長凥大腹内有蒼黄膿者為真其大者身徑)¶
　(數寸而踦長數倍/其網羅竹栢盡死)¶
事類蟢母(長踦河内人謂之丨丨着/人衣當有親客至詩疏)絡婦(有赤斑者名/丨新婦本草)¶
(陶隱/居注)蝥作網(湯出見羅者湯下車命解其三面而置其/一面更教之祝曰昔蛛丨丨丨今人學結)¶
<pb:KR3k0030_WYG_300-9b>¶
(欲左者左欲右者右欲髙者髙/欲下者下吾取其犯命者世紀)蛛布網(晋公子重耳奔/齊與五臣遊乎)¶
(大澤之中蜘丨丨丨曳繩執象而食之公子重耳乃撫/僕之手駐駟而觀之顧其臣咎犯曰此蟲也智之薄者)¶
(矣猶没其智布其網曳其䋲執象而食之况乎人之有/智而不能廓垂天之網布絡地之䋲以供方寸之御是)¶
(曽不知蜘蛛之智孰可謂之人乎咎犯曰公/子慎勿言也君終行之則有邦有嗣也符子)蜘蛛集(樊/噲)¶
(問陸賈曰古帝王人君皆云受命於天皆有瑞應豈然/乎賈曰有之夫目瞤得酒食火花得錢財乾鵲噪而行)¶
(人至丨丨丨而百事喜小故猶徴大亦宜然故目瞤則/呪之鵲噪而餧之蜘蛛集則放之况天下大寳人君非)¶
(天命何以得/之西京雜記)蜘蛛隱(楚國龔舎初隨楚王朝宿未央宫/是蜘蛛焉有赤蜘蛛大如栗四面)¶
(縈羅網有蟲觸之而死者退而不能得出焉舎乃嘆曰/吾生亦如是耳仕宦人之網羅也豈可淹歲於是桂冠)¶
<pb:KR3k0030_WYG_300-10a>¶
(而退時人笑之謂舎/為丨丨之丨金樓子)害物命(王守一自稱終南山人布/衣賣藥於洛陽市嘗携一)¶
(拄杖每見蛛網必以杖毁裂盡浄而後已或問之曰天/地之間飛走之屬捕逐搏拏固非一物均為是口腹以)¶
(養性命獨蜘蛛結網張羅設機/巧以丨丨吾是以惡之勝非録)中蜂毒(處士劉易隱居/王屋山嘗於齋)¶
(中見一大蜂&KR0482;於蛛網蛛搏之為蜂所螫墜地俄頃蛛/腹欲裂徐行入草蛛囓芋梗微破以瘡就囓處磨之良)¶
(久腹漸消輕躁如故自後人有為/蜂螫者挼芋梗傅之則愈筆談)羅隱秋蟲賦(秋蟲蜘/蛛也身)¶
(置羅網間實腹亦羅網間愚感其理有得䘮因以賦之/  物之小兮迎網而斃物之大兮兼網而逝網也者繩)¶
(其小而不繩其大吾不知/爾身之危兮腹之餧兮吁)李徳裕喜徴論(陸賈稱蟢子/垂而百事喜)¶
(不徴其故何也凡人捋有喜兆必垂於冠冕余嘗思之/葢以人具圓方之形禀五行之氣有生之最靈者也如)¶
<pb:KR3k0030_WYG_300-10b>¶
(景如火忽有歊然感氣發於圓丘之上其榮盛也如陽/氣發生烟煴&KR0636;煦有衰變也如秋氣索然寂寞沉瘁雖)¶
(不能自覩其鑒明者必可察之唐舉許負疑用此術所/以望表而知窮達何以明之淑春愛景必有蟢子垂於)¶
(簷楹之間室有明燭膏燼必垂於屏幃之際喜/氣将盛故集於冠冕之上以此推之無所逃也)張文濳¶
蜘蛛賦(魚遊假淵鳥棲求木而我所宅獨取諸腹巢于/墻屋人不予取朝蠅暮蚊食人所惡彼殘物所)¶
(養而無益於世雖/名人兮斯蟲是愧)¶
詩集長踦(蜘蛛天下足巴蜀就中多縫隙容丨丨虚空/織横羅縈纒傷竹栢吞噬及蟲蛾為送佳人)¶
(喜珠櫳無/奈何元稹)喜絲(稚子憐圓網佳人呪丨丨那知縁暗隙/忽復囓柔肌毒腠攻猶易焚心療恐遲)¶
(看看長袄緒和/扁欲漣洏前人)爾絲専孽(春蚕吐出絲濟世功不絶蜘/蛛吐出絲飛蟲成聚血蚕絲)¶
<pb:KR3k0030_WYG_300-11a>¶
(何専利丨丨何丨丨映日張網羅遮天亦何别儻居要/地門害物可堪說網成雖福已網敗還禍爾小人與君)¶
(子利害一/如此蘇拯)汝絲為網(萬類皆有性各各禀天和蚕身與/汝身汝身何大闕  身不為己汝)¶
(身不為他蚕絲為衣裳丨丨丨丨爾何孟幾無功/害物日已多百蟲雖切恨其将奈      郊諷)反顧¶
爾蠶笑(誰謂闕民患謀身一闕曳斯民患寒冽爾為裳/與襦斯    裸赤爾使  且婁餘事及闕木自)¶
(庇一縷無彼蛛豈無絲結網縁庭除朝昏伺羣飛所得/充膏腴丨丨丨丨丨容容乃良圖如何為民害不自安)¶
(其軀屈平於國智晁錯於身愚石顯以佞寵望之/以䜛誅須知磊落人死耳不為蛛張芸叟蚕蛛行)妨礙¶
小蟲飛(静看簷蛛結網低無端丨丨丨丨丨蜻蜓/倒桂蜂兒窘催喚山童為解圍范至能)¶
　¶
<pb:KR3k0030_WYG_300-11b>¶
　¶
　¶
　¶
　¶
　¶
　¶
　¶
　古今合璧事類備要别集卷九十四¶
