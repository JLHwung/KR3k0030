# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:09.451469
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 外集卷三
<pb:KR3k0030_WYG_303-1a>¶
欽定四庫全書¶
　古今合璧事類備要外集卷三¶
　　　　　　　　　　　　宋　謝維新　撰¶
　祭祀門¶
　　郊祭　(附南北二郊分合/)¶
　禮經考索(祭祀之義大率有三祀天地所以示人報/本也祀聖賢所以訓人崇德也祀祖考所)¶
　(以教人追孝也三者行於天下則萬人順百神和此/先王所以重祭祀也自今觀之祭莫大於天天行徤)¶
　(其道變化是以包犧氏仰而觀之以類萬物之情黄/帝封禪天地少昊戴時以象天顓帝乃命南正重司)¶
<pb:KR3k0030_WYG_303-1b>¶
　(天以属神髙辛順天之義堯命羲和敬順昊天至舜/始肆類于上帝郊祭所從來尚矣盖以天地以王者)¶
　(為主聖王制祭天地之禮必於在國之郊亦曰聖王/之居皇天所觀視故也然是祭也本惟於即位之初)¶
　(而行此禮亦不欲數也何後世則有三嵗或一嵗而/數行焉本惟以天子之尊而行此禮示不可僣也何)¶
　(後世固有諸侯而僣用焉本惟主於尊上帝而行此/禮示不可泛也何後世則有變上帝而為六天之說)¶
　(分南郊而北郊之議焉由是古人郊祀之禮漠然無/定據矣盖至於我國朝郊祀之禮至元祐而始定設)¶
　(大神大示及太祖太宗配位自天地至從祀諸神凡/七百七十有一焉仍詔今後南郊合祭天地依元祐)¶
　(七年例拖行迨南渡紹興始克行之迨今未有改也/然祭不欲數亦不欲疏數則煩煩則不敬疏則怠怠)¶
　(則又忘三嵗一郊守為常典未為不可也而今也惟/天子即位則始親郊焉至於三歳之乆則間惟舉明)¶
<pb:KR3k0030_WYG_303-2a>¶
　(堂之典毋乃失之疏乎或者曰郊之費倍於明堂故/郊不欲間行也然豈知祖宗自有故事由事神賞軍)¶
　(之外一切從儉自宜大有咸省茍從省約則三嵗一/行何不可之有惟省約之未能焉此郊祭所以為希)¶
　(闊之典歟雖然聖人此心與天為一不以郊祭之數/而此敬為之堯存亦不以郊祭之䟽而此敬為之桀)¶
　(亡也惟於即位之初一見天地而三年之乆間修明/堂配天配帝不䟽不數揆之以古人之禮時中之義)¶
　(殆庶/幾焉)¶
事類殷薦(丨丨于/上帝易)肆類(丨丨于/上帝書)昭事(丨丨/上帝)對越(丨丨在/天並詩)¶
報天(大丨/丨)埽地(丨丨而祭/於其質也)天道(郊所以/明丨丨)天位(先王祭帝/于郊所以)¶
(定丨/丨也)用犢(郊之祭也牲用騂尚/赤也丨丨誠也並記)用騂(凡陽祀丨丨牲/毛之郊天也禮)辛¶
<pb:KR3k0030_WYG_303-2b>¶
日(郊之用辛也周之始郊日以至注/用丨丨者人君當齋戒自新耳)陽位(兆於南郊就/丨丨也記)¶
燔柴(丨丨於泰/壇祭天也)張氊(丨丨按設皇/邸以褾祀之)田燭(汜埽反道鄉為/丨丨不命唯人)¶
(聽上注謂郊祀也汜/歸反道謂除郊見道)越紼(有䘮不祭唯祭天地社稷/為丨丨行事並白氏六帖)子¶
月(郊天之月而日至魯禮也三王之郊一用夏正魯以/無冬至祭天於圜丘之事是以建丨之丨郊天示先)¶
(有事/也)寅月(一用夏正注/建丨丨也)象天地(器用陶匏以/丨丨丨之性)象日月(郊/之)¶
(祭也迎長至之日也注/郊天丨丨丨以示人)則天數(王被衮以象天冕璪十/有二旒丨丨丨也並郊)¶
(特/牲)舞雲門(丨丨丨以祀/天禮大司樂)事上帝(亦越文王武王/丨丨丨書立政)旅上帝¶
(周/禮)祀上帝(大宗伯禋祀丨/昊天丨丨同上)祈農事(㐮十七年夏四月卜/郊不從乃免牲孟獻)¶
<pb:KR3k0030_WYG_303-3a>¶
(子曰吾乃今而後知有卜筮夫郊祀后稷以丨丨丨也/是故啟蟄而郊郊而後耕今既耕而卜郊宜其不從也)¶
(左/)魯之郊(丨丨丨禘非禮/也周公其衰矣)杞之郊(丨丨丨/也禹也)宋之郊(丨丨/丨也)¶
(契也是天子之事/守也並記禮運)卜不從(四丨郊丨丨乃免牲/猶三望非禮也左)望非禮¶
(不郊而丨皆丨丨/也又見上文左)三年一(秦始皇尊雍四畤上帝丨丨/丨郊常以十月丨丨丨郊自)¶
(始皇/始)三嵗一(漢武帝初至雍郊見/五畤後常丨丨丨郊)増五畤(漢文帝丨雍/丨丨夏四月)¶
(郊祀上帝始/見雍郊見)復五畤(成帝罷甘泉諸畤後又詔丨/甘泉泰畤雍丨丨復親郊)下詔¶
議(漢文帝十五年春黄龍見成紀上乃丨丨丨郊祀公/孫臣明服色新垣平設五廟夏四月上幸雍始郊見)¶
(五帝赦天/下本紀)有司議(宣帝本始二年詔丨丨丨曰往者朕/郊見上帝西祭隴首獲白麟以饋宗)¶
<pb:KR3k0030_WYG_303-3b>¶
(廟/)見羣鶴(武帝後元元年詔朕見上帝巡于比邊/丨丨丨留止獻薦于秦畤光景並見)獲白¶
麟(見前/注)神光集(永始四年行幸甘泉郊/泰畤丨丨降丨紫殿)精氣感(天郊饗/神歌整)¶
(泰壇禮皇神丨丨丨百靈賔束緼火/燎芳薪紫壇遊冠青雲晉音樂志)正火德(光武建武/二年立郊)¶
(兆於城南/始丨丨丨)因火數(立夏之日迎夏於南郊祭赤帝祝融/車旗服色皆赤注郊去邑七里丨丨)¶
(丨也後/郊祀志)除帝座(晉武帝泰始二年南/丨五丨丨從王肅議)嵗二郊(梁陳以降/皆迄於隋)¶
(議者各宗所師故郊丘互有變易天監二年吴操之啟/報傳云啟蟄而郊郊應立春之後何終之議今之郊祭)¶
(是報昔歳之功而祈今年之福故取嵗首上辛不拘立/春之先後周冬至於圜丘大報天也夏正又郊以祈農)¶
(事故有啟蟄之嵗自晉太始二年並圓丘方澤同於二/郊是知今之郊禋禮兼祈報不得限以一途也帝曰貟)¶
<pb:KR3k0030_WYG_303-4a>¶
(丘自是祭天先農即是祈榖但就陽之位故在郊也冬/至之夜陽氣起於甲子既祭昊天宜在冬至祈榖時可)¶
(依古必須啟蟄在一郊壇分為二祭自是/冬至謂之祀天啟蟄名為祈榖隋禮儀志)嵗一郊(北齊/其南)¶
(郊則丨/丨丨)玉帛載升(丨丨丨丨棫樸斯燎旌回外壝蹕静/郊門千乗按轡萬騎雲屯藉茅无咎)¶
(掃地惟尊/隋樂志)籩豆有數(祀昊天上帝於員丘尊罍/玉幣丨丨簠簋丨丨唐志)太后謝¶
况(唐則天臨朝武承嗣偽欵洛水石導使為帝遣雍人/唐司泰獻之后號為賽圗於是汜人又上瑞石丨丨)¶
(乃郊上/帝丨丨)皇后亞獻(中宗將南郊詔定儀典時祝欽明郭/山惲建言丨丨為丨丨禇无量與太)¶
(常愽士唐紹蔣欽緒因争以為郊祀國大事其折衷莫/若周禮周禮冬至祭天圓丘不以地配惟始祖為主亦)¶
(不以妣配故后不得預又大宗伯凡大祭祀王后不與/又内宰太皇后裸獻則賛瑶爵祭天无祼知此乃宗廟)¶
<pb:KR3k0030_WYG_303-4b>¶
(祭耳巾車内司服掌后六服為五路無后祭天之服與/路是后不助祭天也惟漢有天地合祭皇后參享事末)¶
(代黷神事不經/見不可為法)為郊祀録(正元中太常禮院修撰五經/考次厯代郊廟沿革之制及)¶
(其工歌祀號而圗其壇屋陟降/之序丨丨丨丨十卷唐禮樂志)上南郊賦(徐彦伯移蒲/州以近畿㑹)¶
(郊祭丨丨丨丨/一篇孔氏帖)昭謝上𤣥(太宗太平興國三年詔/祗見九廟丨丨丨丨)伸報¶
上帝(至道元年正月十日南郊詔昨頒詔㫖將/奉郊丘取來嵗之仲春丨大丨於丨丨)屏去葷¶
茹(真宗祥符一年上曰太祖太宗每奉郊祀皆丨/丨丨丨朕三祀圜丘並遵行之顧外廷不知耳)更制¶
藁枯(仁宗慶厯十年太常言奉祠郊/廟冝丨丨丨丨為藉縮酒用茅)恭上帝號(真宗大/中祥符)¶
(九年用來年正月一日上玉皇號有争南郊恭謝禮詔/祕圖申錫靈祲洪均式瞻霄極之尊䖍上帝真之號來)¶
<pb:KR3k0030_WYG_303-5a>¶
(歳元日適協上帝舉冠絶未行之事報髙明洪覆之恩/謹以來年正月一日詣玉清昭應宫與天下臣庶丨丨)¶
(玉皇大天丨聖丨又謹以正月十/一日有事于南郊行恭謝之禮)裒對明靈(仁宗慶厯/四年南郊)¶
(御札六欵洵丘祇見上帝愾/聞六聖之祫丨丨丨丨之臻)欵見道祖(皇祐五年赦自/合宫之迄饗即)¶
(陽土以系誠申命攸司詳稽舊典卜日南之長晷祀上/帝之圓丘前詔諸儒考正雅樂率前期而戒誓復先甲)¶
(而潔齊欽翼祕宫丨丨於丨丨恭優在廟永念於/前人紫營未除赤霄在望蒼璧既奠朱燎以升)燔燎¶
泰壇(英宗治平二年赦就陽國郊肇禋吉土振古盛節/本朝上儀因黄宫之氣萌迨南極之景至躬執圭)¶
(幣潔修粢盛祼薦清廟之庭丨丨丨丨之地於時祥晏/温大圓精粹和氣充塞積曀肅清兹皆諸神受祀於懐)¶
(柔有美卷/顧而響荅)陟配烈祖(神宗元豐六年南郊制奉罍以欵/真宇祼鬯以享宗祊齋戒乎端誠)¶
<pb:KR3k0030_WYG_303-5b>¶
(之宫清肅乎禮神之囿丨丨丨丨對侑昊穹維太常之/斿備金玉之駕迺搢大圭以為國之綴迺服大裘以倣)¶
(古之文欽柴之燎四施爥煬太一圜鍾之樂六/變繳繹崇丘孝奏而日月光靈游而風馬下)對佑昊¶
穹(徽宗大觀四年南郊改元制乗景至之熙辰備星陳/之法駕祼獻清廟初蠲饎以掲䖍謁欵紫壇遂欽柴)¶
(而展采推本烈祖丨丨丨/丨表潔純犧薦誠蒼玉)乾端澄霽(哲宗元符元年南/郊制未奉皇祗之)¶
(祠先嚴蒼昊之饗乗一陽之復習三嵗之常即路寢以/齋居至珠庭而朝獻廣牡肆祀於假廟以詔䖍欽柴宗)¶
(祈遂升壇而欵謁配侑烈祖對越明神樂成繹純禮敬/勑備於時丨丨丨丨冬序晏温靈星嘉虞精意昭格)¶
雲物晏温(元祐七年十一月一日冬至合祭天地于圓/丘是日五鼔輦詣壇外壝百官准詔不回班)¶
(自小次厯午陛外壇不設茵褥稽首跪奠致誠極恭夜/月澄爽丨丨丨丨比還御按肆赦終日和燠翌日時雪)¶
<pb:KR3k0030_WYG_303-6a>¶
(如期云云又見/後合祭並長編)宿齋如望(髙宗紹興十三年進呈郊禮/丨丨丨丨祭青城幕次事上)¶
(曰止是一宿不必枉費人力所有宿齋處望祭/殿只随宜絞縛用蘆蓆青布之類不得侈大)致齋而¶
雪(紹興十六年十一月初上丨丨丨丨作及朝獻則/杲日麗空至郊夕則徹隂登壇即霽而台星明見)不¶
事華麗(紹興十三年有司檢舉將來大禮依舊合用珠/子坐褥上曰丨丨丨丨為主若事華麗恐非事)¶
(天之/意)並從省約(孝宗隆興三年詔曰太祖皇帝乾德元/年郊祀詔書有云務從省約毋至煩勞)¶
(仰見祀天之誠養民之心朕遵皇祖之典崇儉德而戒/勞民除事神賞軍外其乗輿服御及中外支賞丨丨丨)¶
(丨並/聖政)¶
分饗丘圜方(凡樂圜鍾為宫黄鍾為角大簇為徴姑洗/為羽靁鼔靁鼗孤竹之管雲和之琴瑟雲)¶
<pb:KR3k0030_WYG_303-6b>¶
(門之舞冬日至於地上之圜丘奏之若樂六變則天神/皆降可得而禮矣凡樂函鍾為宮太簇為角姑洗為徵)¶
(南吕為羽靈鼔靈鼗孤竹之管空桑之琴瑟咸池之舞/夏日至於澤中之方丘奏之若樂八變則地示皆出可)¶
(得而禮矣/隋音樂志)城南北(天郊在長安丨丨地郊在長安城丨/所属掌治壇墠郊宫四時供張以奉)¶
(郊/祀)武帝定(丨丨丨郊祀之亊祠泰一於甘泉圜丘取象/天形就陽位也祀后土於汾隂澤中方丘取)¶
(象地形就/隂位也)成帝徙(丨丨丨泰畤后土于京師始祀上帝/于長安南郊杞后土於長安北郊並)¶
(三輔/黄圗)康衡議(丨丨丨宜於長安定南北郊為萬世基遂/立甘泉泰畤紫壇八觚宣通八方五帝之)¶
(壇周環其下有羣神之壇以尚書禋于六宗望于山川/徧于羣神之義紫壇有文章采刻鏤黼黻之飾及玉女)¶
(石壇仙人祠瘞鸞輅騂騎寓託焉臣聞郊壇饗帝之誼/埽地貴誠尚質不敢修其文以為神祇功德至大難備)¶
<pb:KR3k0030_WYG_303-7a>¶
(庶物不足以報功惟至誠為可其紫殿飾女/樂鸞輅騂騎龍馬石壇之属宜皆勿備本傳)桓譚奏(右/將)¶
(軍王商等以為長安聖王之居皇天所觀視冝徙就正/陽太隂之處於是丨丨丨曰宜於長安定南北郊為萬)¶
(世基天子/從之本傳)髙帝配(光武建武元年即位于鄗祭告天地/采用元始中郊祭故事二年正月初)¶
(制郊兆於雒陽城南七里為圜壇八陛中又為重壇天/地位其上皆南鄉西上其外壇上為五帝位其外為壝)¶
(重營皆紫以象紫宫隴蜀平後乃增廣郊祀丨丨丨食/位在中壇上西面北上天地髙帝黄帝各用犢一青帝)¶
(赤帝共用犢一白帝黒帝共用犢一日月北斗共用牛/一四營羣神共用牛四凡樂奏青陽朱明西皓𤣥冥及)¶
(雲翹育命舞既送神燌爼/實於壇南已地後祭祀志)髙后配(三十二年初營北郊/雒陽城北四里為方)¶
(壇四陛明年正月辛未郊别祀地祇位南面西上髙皇/后配西南北上皆在壇上中嶽在未四嶽各在其方中)¶
<pb:KR3k0030_WYG_303-7b>¶
(營内海在東四瀆河西濟北淮東江南地祇髙后用/犢各一五嶽共牛一四海共牛一奏樂如南郊同上)加¶
登歌(隋圜丘在國南七里每嵗冬至祀昊天玉帝方丘/在國隂六里南郊舞奏黄鍾取陽始化也其郊舞)¶
(奏林鍾取隂始/化也丨有丨丨)用夏正(明山賓稱伏尋制㫖周以建子/祀天五月祭地殷以建丑祀天)¶
(六月祭地夏以建寅祀天七月祭地自頃代以來南北/二郊同丨丨丨詔更詳議山賓以為二儀並尊三朝慶)¶
(始同於此日二郊為允并請迎五/帝於郊并以始祖配享隋禮儀志)武德祭(唐武德中冬/至及孟夏雩)¶
(祭皇地祇于方丘神州地祇于北郊以景帝配而上辛/祈穀祀感生帝于南郊祀五方天帝于明堂以元帝配)¶
開元祠(𤣥宗自東都將遷西京幸并州至丨丨十一年/親丨后土為蒼生祈榖自是神明昭佑累年豐)¶
(登有祈必報禮之大者且漢武親祠雎上前後數四請/唯舊事享后土行報賽之禮從之至十一月祀后土雎)¶
<pb:KR3k0030_WYG_303-8a>¶
(上其文曰恭惟坤元道昭品物廣大茂育暢於生成庶/馮休和惠及黎獻博厚之位粤在汾隂肅恭時巡用昭)¶
(舊典敬以琮幣犧牲粢盛庶品備兹瘞禮式展誠慤睿/宗皇帝配神作主禮畢令有司刋石于祠所並唐禮樂)¶
(志/)¶
合祭則天親饗(古者祭天於圜丘在國之南祭地於澤/中之方丘在國之北所以順隂陽因髙)¶
(下而事天地以其類也其方位既别而其燎壇瘞坎樂/舞變數亦皆不同而後世有合祭之文丨丨萬嵗元年)¶
(丨丨南郊始/合祭天地)睿宗有事(丨丨即位將丨丨於南郊賈曽議/曰云云三輔故事祭於圓丘上)¶
(帝后土位皆南面則漢嘗合祭矣禇无量郭山惲等皆/以曽言為然是時睿宗將祭地於北郊故曽之議寢)¶
開元合祭(元宗定丨丨禮天寳元年丨丨天地于/南郊終唐之世莫能改並唐禮樂志)乾德¶
<pb:KR3k0030_WYG_303-8b>¶
合祭(本朝丨丨元年丨丨將升壇有司共黄褥/為道上曰朕潔誠事天不必如此命去之)皇祐合¶
祛(仁宗丨丨五年南郊御禮云夫四時常禮戒在有司/三嵗親祠敢稽舊典迪惟孔聖光施沖人獲執牲喧)¶
(以事郊廟云云丨丨天地並祐祖宗庶幾告誠豈曰能/饗惟時上帝賜朕有年至欲祼鬯酒於世室進純犧於)¶
(泰畤因以昭孝範俗延祚/庇民敢憚必躬以昭大報)熙寧合祀(神宗丨丨元年制/升禋燎於泰畤丨)¶
(祛丨於/柔祗)本建隆章(哲宗元祐七年南郊制念嘗再饗乎/穹昊未始祗事乎皇祗是用推丨丨)¶
(丨之舊丨復奉熙寧之故實執鬯以祼太室奠/玉以合兩儀嚴烈祖以配天洽百神而承宇)依元祐¶
例(元祐八年詔昔嵗仲冬竭誠大祀神祇饗荅祖宗熙/寧前詔有司載加集議猶欲咨度諸儒之論稽參六)¶
(藝之文今後南郊合祭天地丨丨丨七年丨罷禮部集/議按元祐七年彭汝礪言今應祭方澤也而合於圜丘)¶
<pb:KR3k0030_WYG_303-9a>¶
(用夏至也而用冬至何以異也是/年十一月冬至合祭天地於圜丘)致饗穹祇(徽宗建中/靖國元年)¶
(南郊改元崇寧制奉神考初行之志繹紹聖申議之將/文將蔵事於皇祇先致享於穹昊云云祼清廟以肅)¶
(欵圓壇而拜享蒼璧既奠紫壇其升乾象粹/精虛心嘉嚮和氣洋溢景光陸離並長編)合祭天地¶
(髙宗紹興十三年初謁景靈宮/丨丨丨丨建金雞肆赦繫年録)揚子雲甘泉宫賦(惟漢/十世)¶
(將郊上𤣥定泰畤擁神休尊明號同符三皇録功五帝/迺命羣僚厯吉日協靈辰星陳而天行詔招揺與太隂)¶
(兮伏鉤陳使當兵屬堪輿以璧壘兮梢䕫魖而抶獝狂/八神奔而警蹕兮振殷轔而軍裝蚩尤之倫帶干將而)¶
(秉玉戚兮飛蒙茸而走陸梁於是乗輿迺登夫鳯皇兮/而翳華芝駟蒼螭兮六素虬帥爾隂閉霅然陽開流星)¶
(旄以電爥兮咸翠盖而鸞旗屯萬騎於中營兮方玉車/之千乗聲駍𨼆以陸離兮輕先疾雷而馺遺風臨髙衍)¶
<pb:KR3k0030_WYG_303-9b>¶
(之嵱嵷兮超紆譎之凊澄登椽欒而羾天門兮馳閶闔/而入凌兢是時未臻夫甘泉也迺望通天之繹繹於是)¶
(大夏雲譎波詭摧嗺而成觀翠玉樹之青葱兮璧馬犀/之璘㻞金人仡仡其承鍾虡兮嵌巖巖其龍鱗配帝宫)¶
(之懸圃兮象太一之威神洪臺崛其獨出兮㮹北極之/嶟嶟列宿乃拖於上榮兮日月纔經於柍振雷欝律於)¶
(巖窔兮電倐怱於牆藩左攙搶而右𤣥冥兮前熛闕而/後應門䕃西海與幽都兮湧醴汨以生川覧樛流於髙)¶
(光兮溶彷徨於西青前殿崔巍兮和氏玲瓏抗浮柱之/飛榱兮神漠漠而扶傾閌閬閬其寥廓兮似紫宫之峥)¶
(嶸曳紅彩之流離兮颺翠氣之宛延於是天子穆然珍迺/臺間館璇題王英蟺蜎蠖濩之中澄心清魂儲精垂恩)¶
(感動天地逆釐三神靡薜荔而為席兮折瓊枝以為芳/吸清雲之流霞兮飲若木之露英集乎禮神之囿登乎)¶
(頌祇之堂建光耀之長旓兮昭華覆之威威陳衆軍於/東阬兮肆玉䭾而下馳漂龍淵而還九垠兮窺地底而)¶
<pb:KR3k0030_WYG_303-10a>¶
(而上迴攬道德之精剛兮侔神明與之為資於是欽柴/宗析燎薰皇天招搖太一舉洪頥樹靈旗樵蒸焜上配)¶
(藜四施肹蠁豐融懿懿芬芬繽暗靄兮降清壇瑞穰穰/兮委如山事畢功𢎞迴車而歸天閫決兮地垠開八荒)¶
(協兮萬國諧天聲起兮勇士厲雲飛揚兮雨霶霈于胥/德兮麗萬世亂曰崇崇圜丘隆隱天兮登降峛崺單埢)¶
(垣兮増宫參差駢嵯峨兮岭巆嶙峋洞无涯兮上天之/滓杳旭卉兮聖皇穆穆信厥對兮來祗郊禋神所依兮)¶
(徘徊招揺靈棲遲兮輝光眩曜/降厥福兮子子孫孫長無極兮)顔延年郊祀歌(夤嵗寳/命嚴恭)¶
(帝祖炳海表岱系唐胄楚靈監睿文民属睿武奄受敷/錫宅中拓字亘地稱皇罄天作主月竁來賓日際奉土)¶
(開元首正灑人樂舉六典聫事九官列序有牷在滌有/潔在爼以薦王衷以荅神祐維聖饗帝維孝饗親皇乎)¶
(備矣有事上春禮行宗祀敬達郊禋金枝中樹廣樂浮/四陳陟配在京降德在民奔精昭夜髙燎煬晨隂明)¶
<pb:KR3k0030_WYG_303-10b>¶
(爍沈禜深淪告成大報受釐元神月御/按節星驅扶輪遥興逺駕曜曜振振)潘安仁閑居賦¶
(若乃背冬涉春隂謝陽施天子有事于柴燎以郊祖而/展義奏鈞天之廣樂備千乗之萬騎服振旅以齊𤣥管)¶
(嘒嘒而並吹煌煌乎兹禮容/之壯麗而王制之巨麗也)韓退之聖德詩(乃以上辛/於郊用牡)¶
(除于國南鱗筍毛笙廬幕周施開掲磊砢獸盾騰拏圓/壇帖妥大兵四羅旗常婀娜駕龍十二魚二雅雅霄升)¶
(于丘奠璧獻斚衆樂驚作轟豗/融冶柴熖噓呵髙靈下墮云云)杜甫有事南郊賦(練時/日就)¶
(陽位先是春官修頌祇之書獻祭天之紀掌次閱氊邸/之則封人考壝宫之㫖司門轉致乎牲牢之繫小胥專)¶
(達乎懸位之使二之日朝廟之禮既畢天子蒼然視於/无形澹然若有所聽旌門坡陁以前騖彀騎反覆以相)¶
(經頡曾城之軋軋軼萬方之熒熒駟道端而如砥浴日/上而如萍制翠旄於華盖之角轉黄屋於鈎陳之星地)¶
<pb:KR3k0030_WYG_303-11a>¶
(回回而風淅淅天泱泱而氣青青甲胄乗陵轉迅雷於/荆門巫峽玉帛清廻霽夕雨於瀟湘洞庭聲明通於純)¶
(粹溟涬為之垠堮駟蒼螭而蜿蜒若無骨以柔順奔鳥/攫而黝蟉徒有勢於殺縛朱輪竟野而杳冥金鋄成隂)¶
(以結絡上方將降帷宫之綝縭屏玉&KR0756;以蠖畧人門行/馬拱乎合沓之場皮弁大裘始進於穹崇之幕衝牙鏗)¶
(鏘以將集周衞轇轕而咸若月窟黒而扶桑寒田燭稠/而曉星落雲菡萏以張盖春葳蕤而建杓簪裾斐斐罇)¶
(俎蕭蕭方面曲折周旋寂寥必本於天王宫與夜明相/射動而之地山林與川谷俱標於是乎官有御事有職)¶
(所以敬鬼神所以勤稼穡所以報本反始所以度長立/極𤣥酒明水之尚越席疏布之則必取先於稻秫麴蘖)¶
(之勤必取著於紛純文繡之飾由是播其聲音陳乎節/奏變方形於動植聽宮徵於砰&KR1323;既而膟膋挂&KR0482;柴燎)¶
(窟瑰騞擘砉赫葩斜晦潰電纒風升雪颯星碎拂勿&KR0008;/濚渺溟蓯淬雷公河伯或&KR1750;騃以脩聳霜女江妃乍紛)¶
<pb:KR3k0030_WYG_303-11b>¶
(綸而晻曖執紱秉翟朱干玉戚鼓瑟吹笙金支翠旌神/光倐斂祀事孔明於是涾沲兮漫汗紆餘乎經營浸朱)¶
(崖而灑朔漠洶暘谷而濡若英𤣥澤澹竚乎无極殷薦/綢繆乎至精爾乃孤卿侯伯羣儒三老稽首曰臣聞燧)¶
(人氏已往法度難知文質未變太昊氏繼天而王以木/傳子虞夏殷周煥炳葱蒨伏惟道祖視生靈之&KR0008;裂醜)¶
(害馬之蹄齧呵五精之息肩考正氣之無轍累聖昭洗/中祚觸蹶氣慘黯乎暗夜之妖勢迴薄乎龍蛇之孽陛)¶
(下撫紫極之將頽拾清氛於己缺罏之以仁義鍛之以/賢哲九五之後人人自以遭唐虞四十年來家家自以)¶
(為稷卨上曰吁昊天有成命惟五聖以受我其夙夜匪/遑定寔用素樸以守于嗟乎麟鳯胡為乎郊藪夫聖以)¶
(百年為鶉&KR1663;道以萬物為芻狗於是黙然而徐思終將/固又固之意不在抑殊方之貢亦不必廣無用之祠金)¶
(馬碧雞非理人之術珊瑚翡翠此一物何疑奉郊廟以/為寳增怵惕以孜孜况大庭氏之時六龍飛御而歸)¶
<pb:KR3k0030_WYG_303-12a>¶
王荆公議三聖並侑劄子(推尊尊以享帝義之至推親/親以享親仁之極尊尊不可)¶
(以瀆故郊無二主親親不可以僣故廟止其先今三后/並侑欲以致孝也而適所以瀆乎享帝後宫有廟欲以)¶
(廣恩也而適所以僣乎享親推存事亡則非所/以寧親也臣等今詳議欲乞各如禮官所議)王荆公¶
議郊祀壇制劄子(先王所以交於神明壇坎牲幣器服/時日形色度數莫不依其象類易曰)¶
(一隂一陽之謂道乾陽物也坤隂物也冬日至祀天於/地上之圜丘所謂為髙必因丘陵而因天事天也夏日)¶
(至祭地於澤中之方丘所謂為下必因川澤而因地事/地也盖陽以圓為形其性動隂以方為體其性静天陽)¶
(而動故祀於地上之圓丘而禮神以蒼璧璧亦圓也地/隂而靜故祭於澤中之方丘而祀神以黄琮琮亦方也)¶
(合祀天地為圓壇而於國陽之地上豈聖人以類求神/之意哉熙寧郊儀祭皇地示壇八角祭神州地示壇廣)¶
<pb:KR3k0030_WYG_303-12b>¶
(四十八步髙五尺今則變方為圓壇神州築方壇而復/無坎皆不應禮伏請皇地示神州地示為方壇壇之外)¶
(為坎庶/協古制)王荆公議不合燔燎劄子(伏為北郊所祭皇地/示并神州地示秖合)¶
(坎瘞自來却如祭天升煙之義别建一壇燔祝版臣昨/累次具狀奏聞乞行改正雖蒙聖㫖下有司詳定又縁)¶
(所定壇壝儀注條件不少考求典故未能遽革伏覩今/月二十一日神州地示亦依襲故常泥飾壇燎依舊行)¶
(事臣昨亦備述自古以來祭祀皆為瘞坎盖取就下求/隂之義及考先儒所祭地示即无槱燎之文伏覩國朝)¶
(祀儀所載祀辭亦曰瘞儀却行燔燎之禮顯是從來差/錯恐瀆于神欲乞不候詳定諸壇壝等制度先次考正)¶
(今來瘞埋之義更不於壇上燔燎祝版以别天神地示/之異上副陛下修誠致孝肅恭祀享之意奏聞候勑㫖)¶
(狀前批送太常禮院本所謹案古者祀天神燎柴登煙/祭皇地示埋瘞盖燔柴則廾煙于上瘞埋則達氣于下)¶
<pb:KR3k0030_WYG_303-13a>¶
(求神必以其類故也王涇唐郊祀録凡祭祀地示則為/瘞埳於神壇之壬地方深取足容物祭訖置牲幣祝饌)¶
(於其中而埋之熙寧祀儀皇地示神州地示皆為燎壇/方一丈髙一丈有二尺開上南出方六尺在壇南二十)¶
(步内地祭大社大稷又設燎紫於西神門外道北以地/示而同之天神之祀殊悖於禮所有今來王某起請實)¶
(合禮制伏請自今祭皇地示神州地示大社大稷其祝/版與牲幣饌物並瘞於埳更不設燎所有皇地示神州)¶
(地示州地示燎/壇並乞除去)¶
詩集嚴祀事(燦燦辰角曙亭亭寒露朝川原共澄映雲/日還浮飄上宰丨丨丨清途振華鑣圓丘)¶
(峻且坦前對南山標韓退之和李相/公  事南郊覧物興懐呈一二知舊)降大君(太一天壇/丨丨丨屬)¶
(車龍鶴夜成羣春深玊藻寒初落露拂金莖曙欲分三/代樂迴風入律四溟歌駐水成文千官不動旌旗下日)¶
<pb:KR3k0030_WYG_303-13b>¶
(照南山萬樹雲/曹唐大禮詩)奉嚴蠲(端職恭瘞祀飭躬丨丨丨淑氣/符首節光風臨上年梁傳昭)¶
敬明祀(惟皇丨丨丨云云森陳羽/林騎肅穆虎賁弓王褒)星斗垂光(丨丨丨丨燭/紫壇云云)¶
(欲識懽心從四海鈞/天一曲引迴鸞吴升)霜露凝感(丨丨丨宸丨肅/僾動天引謝莊)公規盛¶
典(列聖丨丨修丨丨萬方和/氣助升煙錢勰郊祀詩)靈圉仙遊(日月圓丘吉前/期告上清朅來)¶
(修祀事齋潔奉祗明丨丨賔瑶館丨丨列玉京丹青浮/象魏盛典照蓬瀛蔣之奇奉勑宿齋於上清館祥官詩)¶
德澤恩光(傳警千門寂南郊綵仗迴但驚龍再見誰識/日雙開丨丨施雲雨丨丨變燼灰閱兵貔武)¶
(振聽樂鳯皇來唐/觀南郊迴仗詩)龍常玉勒(舞風汎丨丨輪/霞浮丨丨謝莊)龍駕鳯笙¶
(五岳移丨丨十/洲迴丨丨陳𢎞)祥輝嘉氣(孝湏三后配禮重一郊尊翠/羽來千仗鳴鐃下九闗服維)¶
<pb:KR3k0030_WYG_303-14a>¶
(周冕盛樂自舜韶温未酌羣靈墮先祠萬玉犇黄流凝/夕祼紫熖亘宵燔星拱低宸幄雲回䕶帝轅丨丨新日)¶
(月丨丨浹乾坤曠古歸鴻鑠函生躍至恩欽/惟齋恪志迎福在元元王岐公郊祀慶成詩)靈光瑞霧¶
(帝出乗昌運天心予太平文章三代繼制作七年成大/祀乾坤合剛辰日月明泰壇朝掃地魄寳夜垂精仰御)¶
(圜蒼盖環觀海岳城北冥為朔易西極薄攙搶升燎丨/丨合迴鸞瑞氣迎需雲遍枯槁解雨澤勾萌可頌非天)¶
(德因箴亦下情民言知可酌帝謂本無聲節用因崇儉/蘄年在好生無心湏格物克己自銷兵化國安新政孤)¶
(臣反舊耕還將清廟什留與/野人耕東坡郊祀禮成詩)方士朝仙杖(漢統千齡接/虞衡七政齊)¶
(德馨天自饗容侵古猶稽輿衞勾陳北衣冠觀闕西雨/先清道蹕寒避禮神圭丨丨丨丨丨宮垣挾御圭廟芝)¶
(楹疊璧帝樂字連奎虚次尤祗慄懐親極慘悽珠旒依/玉色蘭炬映璇題兩相初扶翼崇壇六降隮髙靈森欲)¶
<pb:KR3k0030_WYG_303-14b>¶
(墮諸福應如携燎夜壇三燭凌霜甲萬犀宗燔申寳酌/祕檢䕶金泥奉引星辰爛旋歸錦繡迷端門臨五鳯步)¶
(輦駐雙霓日照雲裳委風含綵筤低和聲翔四表嘉澤/浸羣黎盛事真寥廓微生荷奬提侍祠叨執爵著籍繆)¶
(通閨異寵何其報孤忠誓不睽裁詩獨愁/晚猶得並鳬鷖張于湖賀郊祀慶成詩)吉土兆精禋¶
(祀教民昭孝天惟德是親太宫嚴大饗丨丨丨丨丨禮/樂三王盛梯航萬國賔恩沾羣動洽慶與一陽新奉册)¶
(尊長樂均釐及衆臣不湏雲物瑞/和氣洽人神歐陽永叔南郊慶詩)竹宫歌毖祀(盛禮郊/儀肅純)¶
(音帝樂清葳蕤飄翠羽赫奕展華旌鳯邸光交覆鸞旗/色共明繽紛拂葩盖輝映雜緌纓且異文竿飾非同翿)¶
(舞名丨丨丨丨丨雅曲/播遺聲歐陽公翠旌詩)靈祇攄景光(君不見昔日西京/全盛時汾隂后土)¶
(親祭祠齋宫宿寢設厨供撞鍾鳴鼔樹羽旗回旌駐蹕/降靈場焚香奠醑邀百祥金鼎發食正焜煌丨丨煒&KR0177;)¶
<pb:KR3k0030_WYG_303-15a>¶
(丨丨丨埋玉陳牲禮神畢舉麾上馬乗輿出彼汾之曲/不可遊木蘭為楫桂為舟櫂歌微吟綵鷁浮簫鼓哀鳴)¶
(白雲秋觀娱宴洽賜羣后家家復除户牛酒聲/明動天樂无有千秋萬歳南山壽李嶠汾隂行)¶
　¶
　¶
　¶
　¶
　¶
　¶
<pb:KR3k0030_WYG_303-15b>¶
　¶
　¶
　¶
　¶
　¶
　¶
　¶
　古今合璧事類備要外集卷三¶
