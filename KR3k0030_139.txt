# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:05.401295
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 後集卷七十
<pb:KR3k0030_WYG_139-1a>¶
欽定四庫全書¶
　古今合璧事類備要後集卷七十¶
　　　　　　　　　　　　宋　謝維新　撰¶
　監司門¶
　　提刑¶
　歴代沿革(國朝太宗淳化二年以司門員外郎董循/等一十一人分充諸路轉運司提㸃刑獄)¶
　(四年省國朝㑹要景徳四年真宗謂王旦曰朕慮四/方刑獄官吏未盡得人一夫受寃即召災沴今軍民)¶
　(事務雖有轉運使且地逺無由知先帝嘗選朝臣為/諸路提㸃刑獄今可復置仍以使臣副之於是置諸)¶
<pb:KR3k0030_WYG_139-1b>¶
　(路提㸃刑獄公事以朝臣充始命屯田李拱為之副/以武臣閤門祗候以上充天禧四年加勸農使俄改)¶
　(提㸃刑獄勸農使又以武臣為副使天聖六年悉罷/明道二年復置嘉祐中有武臣同提㸃河東刑獄竊)¶
　(用公庫銀器及樂倡首飾議者謂武臣不可為監司/罷之治平元年罷提㸃刑獄而委轉運司職官分紀)¶
　(熙寜二年諸路提㸃刑獄復差文臣其武臣並罷史/臣曰上以武臣罕習吏文多不足以舉察所部人材)¶
　(故罷之人皆以為便十年復置提㸃京畿刑獄掌察/所部疑留獄訟勸課農桑而按其官吏之不法别其)¶
　(廉吏以達于朝元豐因之續㑹要總郡之庶獄核其/情實而覆按以法督治奸盜申理寃濫則隸提刑司)¶
　(嵗察所部廉能而保任之若疲軟或冒法則隨其職/事劾奏神宗正史職官志宣和初詔江西廣東増置)¶
　(武提刑一員然遇闕帥不許武憲兼攝建炎元年以/盜賊未衰諸路無武臣提刑處權添差一次專管捉)¶
<pb:KR3k0030_WYG_139-2a>¶
　(殺四年罷之孝宗乾道六年詔諸路分置武臣提刑/一員又乞依故事加同字不從於是武憲横於四方)¶
　(淳熙末上知其不便遂不復除/今止除朝臣一員朝野雜記)¶
事類司政(四方丨丨/典獄書)臬事(汝陳時丨/丨同上)直指(暴勝之為丨/丨使者前漢)¶
(書/)繡斧(衣丨衣丨以出/討盜賊同上)外臺(丨丨胡文恭/行髙良夫制)詳刑(命爾督/視丨丨)¶
(宗城除田/待問制)按部(公先提㸃荆湖北路刑獄衡人思之繪/公像建祠于城東青草司再使湖北先)¶
(聲入境而姦吏望風解去綬者數十人丨丨所至立大/榜於前云久負抑屈州縣不理者立其下於是積年無)¶
(告之寃咸得伸雪瀘溪先/生王庭珪撰向子忞行狀)捕督(熙寜十年以丁執禮為/河北西路使上諭之曰)¶
(卿職在刑獄盜賊最/急宜用丨丨盜賊)憲寄(早稱才名出提丨丨胡宿/集江西提刑施元長奬諭)司¶
<pb:KR3k0030_WYG_139-2b>¶
獄(紹興六年侍御史王縉言惟姦贓之吏/多丨丨挾智數隂以私賄動丨丨之心)平反(髙賦言/國家置)¶
(提刑司蓋欲丨丨獄訟/使民不寃詳見檢法門)欽恤(國家唯吏之不平民之失/職獄之放紛未能獨察也)¶
(故設糾度之司使奉丨丨之㫖國/朝罷諸路同提㸃刑獄使臣勑)惟刑恤(丨丨之/丨哉書)作天¶
牧(非爾惟丨/丨丨同上)列功過(慶歴二年詔自今提㸃刑獄朝臣/代還丨丨丨三等以聞續㑹要)¶
出姓名(李及通判廣州州民趙諫者素交通權貴持吏/短長求見及及拒之慢罵而去因投匿名書誣)¶
(及會上封者𤼵諫事命及察其狀及盡數前後所為以/聞詔斬諫都市及由是知名擢知隴州㑹置提㸃刑獄)¶
(丨丨李及與陳綱丨丨付中書乃以/綱使河北及使陜西仁宗實錄)刑得實(初潭州劾梁/晚四劫殺商)¶
(人獄成而變其後七推不能明淳熙十二年潘徳鄜提/㸃湖南丨獄一問丨丨破械出之事聞上由是賢徳鄜)¶
<pb:KR3k0030_WYG_139-3a>¶
(武岡縣一嵗收罪人三十六死者二十八皆平反之且/奏其事時已擢知廣州上以其究心獄事特進秩一等)¶
(又明年進直徽猷閣/帥潭州云朝野雜記)令簡嚴(見後草切/悉平注)劾守臣(黄遹撰/謝殿撰)¶
(師稷行狀公為湖北路提舉就改本路提㸃刑獄屬郡/疆畛多與蠻徭接有守臣邀功生事無故調𤼵兵侵其)¶
(境反為所敗委公撫諭公既丨/丨丨而條上戰沒者䘏其家)察所部(總郡縣之庶獄/核其情實而覆)¶
(以法督治奸盜申理寃濫則隸提刑司嵗丨丨丨廉能/而保任之或疲軟或冒法則隨其職事劾奏㑹要神宗)¶
(正史職/官志)洗寃澤民(濂溪先生周敦頤提㸃廣東刑獄不/憚出入之勤瘴毒之侵雖荒崖絶島)¶
(人跡所不至處亦必緩視徐按/以丨丨丨丨為己任淵源錄)訊獄活囚(馬亮徙福建/提刑時初置)¶
(提㸃刑獄亮至部覆丨寃丨/全丨者數十人仁宗實錄)諭民作詩(何耕字道夫除/潼川提刑丨丨)¶
<pb:KR3k0030_WYG_139-3b>¶
(丨丨四十二篇語平易而教化寓焉郡邑家有其書强/暴犯法父老必譙曰汝不誦何公詩乎往往知悔周益)¶
(公/集)諭藏器甲(蔡挺元祐中以起知南安軍擢江西提㸃/刑獄時盜賊為江西福建八州之患挺告)¶
(丨所部私丨丨丨與其首納原其罪所得/兵械以萬計於是盜賊日衰東都事畧)以御史為(神/宗)¶
(用丁執禮為河北西路提刑宣諭曰朕/惟河朔地重謹選監司故丨丨丨丨之)奏除知雜(吕夷/簡擢)¶
(提㸃兩浙刑獄時大建宫觀南方伐材木期㑹嚴峻至/有死者夷簡上疏請緩其程役又方冬水涸民苦於輓)¶
(運宜須河疏通以卒送之真宗以夷簡上疏/有憂國之心可丨丨侍御史丨丨東都事畧)單馬擒賊¶
(辛簡公次膺除湖南提刑先是賊龍淵李朝擁衆數萬/據衡之茶陵秦樞匿不以奏以見闕處公丨丨亟趍茶)¶
(陵以計丨丨驍將戮之募賊齎旗榜招安奏陞茶陵為/軍至今無為盜者湖湘距朝廷逺獄寃濫公遍歴郡邑)¶
<pb:KR3k0030_WYG_139-4a>¶
(狴犴屢空/胡澹菴集)閲兵止姦(吕居簡擢提㸃京東刑獄徐州人/有吿孔直温等挾妖法誘軍士為)¶
(變而運使不受理者居簡亟令改狀合巡尉捕其黨誅/之詔遷一官已而濮州復有叛者民相挺驚潰居簡馳)¶
(往得其首惡誅之因大丨丨饗士/奸不得發詔又遷一官神宗實錄)帥師往平(楊誠齋萬/里諡文節)¶
(遷廣東提刑沈師犯南粤警報至公丨丨丨丨之孝宗/大喜天詔褒稱仁者有勇又曰書生知兵遂有大用之)¶
(意/)諭馘渠魁(鄭丙為廣西提㸃刑獄歸正沙世堅素武/勇坐贓决配靜江公時為憲部有劇賊未)¶
(獲公丨世堅立功贖過世/堅丨丨丨以獻言行錄)讞平岸獄(丨丨丨丨曲阜行/林劭河北提刑制)¶
按兹詳刑(丨丨丨丨宜得膚/使初寮除蘇綽制)祥刑之寄(爾久更事任見/謂明審其為朕)¶
(典一道丨丨丨丨惟公其心已察郡縣使毋濫繫毋賄/成毋上下其手則汝為稱職張于湖行張徳逺利路提)¶
<pb:KR3k0030_WYG_139-4b>¶
(刑/制)岸獄之寄(閩吳丨丨丨丨/曲阜行黄隠制)張于湖棠隂閣記(君子之/為政去)¶
(之久而猶見思者必有惻怛愛民之誠心感于民也深/故其來也如慈父母之撫其子其去也如父母捨其子)¶
(而去父母捨其子而去子之心之思寜有既耶猶曰吾/父母將復吾歸及其久而不復來也思之之心益不能)¶
(忘於是過其宫室見其所服用與其所愛樂起敬起慕/尸而祝之社而稷之更數十百世而不敢怠者蓋昔之)¶
(人以為父母則今之人皆其孫子孫子而事其祖宜如/何也余昔為中都官聞其賢令曰張君仲欽閩之人歌)¶
(舞之去而思之前年余為建康仲欽適通判府事當塗/闕守余檄仲欽權焉居數月仲欽代去余居當塗之别)¶
(邑往來田間聞民之思仲欽飲食必禱也余曰張君之/政何如而使爾不忘若是民曰我亦不知但知去年有)¶
(水菑而君實來民不知水今年水不為害而吾懼然若/將隕焉君之時吾與吾官相忘君去我我日與州縣之)¶
<pb:KR3k0030_WYG_139-5a>¶
(吏接我我亦不知其故知思君而已去年余來桂林仲/欽提㸃廣南刑獄下車一月冒黄茅瘴走二十五州以)¶
(扁舟度海吏士叩頭涕泣交諫仲欽褰裳登舟半濟風/作舟師震駭仲欽怡然不為動也黜陟罷行一皆考之)¶
(民民扶輿讙噭以為百年未之見也夫以當塗之思則/知閩之思以閩當塗占之仲欽之去嶺表而還天朝也)¶
(民之思仲欽可勝述哉昔召伯之教明于南國而人愛/其甘棠故余登仲欽之閣名之曰棠隂以識民異日之)¶
(思閣之前有榕木交䕃閣上仲欽之所/遊息乾道丙戌五月朔歴陽張某記)¶
詩集命呂(訓刑方丨丨理劇復推張直用明銷惡還將/道勝剛教逾齊國社思比召南棠希怨猶逢)¶
(怒多容竟忤强柳/子厚賀裴令公詩)司刑(楚俗號難治丨丨尤擇賢危疑/片言決舒慘一方専司馬温公)¶
(張都官肅/江東憲詩)刺史天(哀哉吳越人久為江湖患官自倒帑/廩惠不及黎元願君五袴手招此半)¶
<pb:KR3k0030_WYG_139-5b>¶
(菽魂一見丨丨丨稍忘獄吏尊/蘇東坡送黄師是赴兩浙憲)陽春腳(憲臺師表光且/耿濂溪留下濂)¶
(溪井云云丨丨有丨來江城銀漢乘槎移使星嶺上梅/花莫遲𤼵先遣一枝迎玉節楊誠齋送吉州趙山谷赴)¶
(廣州/憲)使無訟(可丨人丨丨寜須意外陳陳/后山送郭大夫䕫路提刑)或空囹(嚴能/喜劇)¶
(部持節按詳刑萑苻稍衰/息郡縣丨丨丨黄山谷詩)回使節(獨追洙泗人無訟再/使成康世措刑召節)¶
(自天丨丨丨郎星朝斗作台星/楊誠齋送彭子山提刑赴召)迎漢節(却從吉州奪吾/侯一州奪與三)¶
(十州梅花一笑丨丨丨桂花八㭑吹嶺雪使星歸去作/台星跳過郎星與卿月楊誠齋餞胡元之持節桂林)¶
繡衣綵服(寶儲依舊接英游蕩節何曽逺藻旒卿月使/星銀漢曉丨丨丨丨太湖秋楊誠齋送王李)¶
(徳提/刑)星軺玉節(方丈蓬萊第一人丨丨丨丨正青/春楊誠齋送蔡定夫赴湖南憲)使星¶
<pb:KR3k0030_WYG_139-6a>¶
移天西(丨丨丨照丨丨去白鷺青原遮/不住楊誠齋送趙吉移利路憲)使者來何暮(詳/刑)¶
(丨丨丨丨/丨楊誠齋)持節貴當年(上冢過家真樂事平時丨丨丨/丨丨陳后山寄提刑李學士)¶
豪傑歸囊牘(山西丨丨丨丨丨渭北風光入/酒盃王荆公送陜西趙提刑)杜姦民奠¶
枕(擁鉞丨丨丨丨丨唐子/西送宋衮臣赴浙憲詩)¶
　　提刑司幹官¶
　歴代沿革(國朝建炎四年詔諸路提刑司除武臣提/刑添置幹辦公事官許存留文臣一員中)¶
　(興㑹/要)¶
事類佐車(以丨軺/丨白集)¶
<pb:KR3k0030_WYG_139-6b>¶
　　檢法¶
　歴代沿革(國朝熙寜六年置提刑司檢法官一員從/呂惠卿之請元豐三年罷五年復置職源)¶
　(紹興四年詔自今提刑司檢/法官不許差出中興㑹要)¶
事類疏駁(髙賦字正臣言國家置提刑司蓋欲平反獄/訟使民不寃自罷武臣以來多止一員兼河)¶
(渠盜賊而州書繁多省閱不給若委之吏則為/大弊請逐路置檢法官以専平讞丨丨本𫝊)詳讞(臣/寮)¶
(章奏檢法官職專/丨丨中興㑹要)毋得出巡(熙寜八年詔諸路提㸃刑/獄司檢法官今後丨丨隨)¶
(長官/丨丨)¶
詩集長者科(勇鋭閫防猶著酒切深疾惡反傷和贈言/竊取仁人號善聽君居丨丨丨陳后山送)¶
<pb:KR3k0030_WYG_139-7a>¶
(檢法趙/奉議詩)¶
　　提舉¶
　歴代沿革(此即漢耿夀昌常平之任也自衛李悝制/平糴之法漢人因之則謂之常平焉然漢)¶
　(人特置倉而猶領之於大司農也國朝淳化中建常/平倉景祐元年令轉運司與長史舉所部官專領之)¶
　(然猶隸漕臣熙寜遣使提領此蓋提舉常平之所始/也二年制置三司條例言河北陜西已差官提舉常)¶
　(平廣惠倉餘路欲差胡朝宗張復侯叔獻曽誼等並/為提舉官九年府界畿内亦専置提舉常平倉一員)¶
　(不令司農丞兼領提舉常平司操常平歛散之法申/嚴免役之政令治荒修廢賑民艱阨則隸提舉司嵗)¶
　(察所部廉能而保任之若疲軟或犯法則隨其職事/劾奏神宗正史職官志又哲宗正史職官提舉常平)¶
<pb:KR3k0030_WYG_139-7b>¶
　(司掌常平義倉免役市易坊塲河渡水利之法因民/之有無嵗之豐凶而歛散賑濟之凡役錢視其産之)¶
　(厚薄人吏廩祿視其役之重輕凡市易掌歛市之不/售貨之滯於民用者乘其貿易以平物價皆舉行其)¶
　(政令以裕民力而阜邦財掌按察官吏之事元祐初/罷紹聖九年復置政和改元詔江淮荆浙六路共置)¶
　(茶鹽提舉一員宣和三年詔河北京東路推行新法/鈔鹽可添置提舉官一員此提舉茶鹽之所始也國)¶
　(朝茶鹽事舊隸𤼵運司元豐間或以轉運常平官兼/提舉或以提刑兼領知通提轄政和以後始専置官)¶
　(吏既而諸路皆置建炎元年詔提舉常平司併歸提/刑司職源二年八月復諸常平官還其糴本自青苗)¶
　(錢不散外常平免役之政皆掌之朝野雜記三年復/置四年詔逐路提刑司茶鹽司並依舊分東西路紹)¶
　(興二年詔荆湖北路復置提舉司茶鹽司四年詔廣/西茶鹽司官吏並罷其職事委漕臣五年詔諸路提)¶
<pb:KR3k0030_WYG_139-8a>¶
　(舉常平併入茶鹽司仍以提舉常平茶鹽等公事為/名九年置經制司改常平官為經制某路幹辦常平)¶
　(等公事未幾經制司罷復為常平官久之復置提舉/東南以茶鹽司兼領四川以提刑司兼領雜記又中)¶
　(興係年錄紹興十五年户侍王鈇言常平法望復置/提舉官乃命諸路茶鹽官改充提舉常平茶鹽惟四)¶
　(川廣西以憲臣淮西京西以漕臣兼領仍令檢察所/部州有擅用常平錢物者按劾以聞仍别置官吏然)¶
　(常平錢皆取以贍軍今特掌義倉及水利役/法賑濟等事而已無復平糴之政矣雜記)¶
事類平糴(見上沿/革注)常平(注同/上)庾臺(慶元/制)庾政(同上/注)操歛¶
散(沿革/注)賑囏厄(注見/上)察廉能(並同/上)問疾苦(潘畤字徳鄜/遷江東提舉)¶
(入境發贓吏一人故相有為請者不聽竟按逐之列城/震聳行部所過延見父老使縣别為輩以次召丨所丨)¶
<pb:KR3k0030_WYG_139-8b>¶
(丨及吏治得失戒州縣毋得除舎館飾供悵鈐鍵/吏卒所過肅然父老嘆息以為未始有也晦菴集)濟師¶
糧(鄭尚書丙提舉湖南李金陷郴州尹寬起寜逺縣以/應之衡邇賊巢提刑託行部以避其鋒常平亦置司)¶
(在衡公兼程疾趍督州將治城訓兵復常寕縣民恃以/安公乞鄂軍丨丨丨餫不足𤼵倉佐之賊平協助為多)¶
(言行/録)行荒政(公提舉浙東時浙東饑民滿野先生條具/利害奏請拯救活飢民無慮數十萬在任)¶
(按劾贓吏舉丨丨丨一/路肅然朱文公行狀)摘山煑海(掌丨丨丨丨之利以/佐國用皆有鈔法視)¶
(其嵗額之登捐以詔賞罰且給之不如期鬻/之不如式與州縣之不加恤者皆劾以聞)裕民阜邦¶
(見官/制)役書可法(鮮于侁宋子駿熙寜初范鎮舉所知除/利漕兼提舉常平上曰鮮于侁定利路)¶
(丨丨丨為/諸路丨)風力世濟(王銕字丞可丨丨丨丨臨事精密/建炎復被除擢為湖南提舉茶鹽)¶
<pb:KR3k0030_WYG_139-9a>¶
(移淮/東)上聖徳詩(張商英提舉京西南路常平等事公以/説獻曰真夀者不死真樂者不憂真治)¶
(者不亂其説以長久沖澹為主上異其言召還丨元豐/丨丨丨一百二十韻上曰卿不廢學如此耶除館職張)¶
(丞相商/英家傳)奏常平數(公遷湖南提舉常平赴闕丨事上曰/卿到任後有民間利害奏之無隠湖)¶
(北郡丨丨多所侵用文書類載虚丨而已公悉為覈實/且奏乞自今諸郡主管官䄮滿並以實數付之新至者)¶
(朝廷可其奏自是遇有水旱皆可/贍給黄遹撰謝殿撰師稷行狀)加惠黎元(朕以常平/蠲役之政)¶
(丨丨丨丨初/寮除方畧制)以利天下(昔在神考取成三代制為常平/蠲役之政丨丨丨丨初寮除黄)¶
(琮/制)使者節臨(淮東煑鹽之利供國用什一命汝以丨丨/丨丨之張于湖韓彦直除淮東提舉制)¶
唐子西撰常平䘏民制書(夫理財所以養民養民所以/阜財知理財而不知䘏民則)¶
<pb:KR3k0030_WYG_139-9b>¶
(民且散矣安得財而理諸財用不足而加賦擾民其害/有甚於是者則財亦不可以不理此常平之法所以必)¶
(不可廢雖廢而必復也雖然徒法不能以自行故國家/部置使者任之以權授之以成書使専董其事予欲使)¶
(民仰事俯育足以自給汝為予欲使民凶年饑嵗無流/離失業汝䘏予欲使民疾苦呻吟有以自達汝聽予欲)¶
(使吏奉法惟謹無意外鑿空以侵漁小民汝察庶民艱/食赤子開口仰哺嗷嗷吏或恬視不發圭撮民所不欲)¶
(吏或牽課抑强以利嵗入之嬴數期㑹未至吏或文移/四出係累敲朴以要治辦之功汝其糾戒必罰無赦於)¶
(戲有弊吏無弊法立法之意至寬至厚條目至纎至悉/至明至白汝推行之無俾民受其害而歸咎于法無俾)¶
(異意之人得以藉口譊譊無謂朝/廷不汝聞知朕言維服其聽無怠)¶
詩集倚繡衣(大江西畔米流脂歛散新陳丨丨丨旗展/春山千嶺暗霜飛署路萬艘歸朝家法備)¶
<pb:KR3k0030_WYG_139-10a>¶
(農商信臺府官閑案牘稀廬阜虎溪天下景未/妨行部欵柴扉周益公送肜懷正赴江西倉使)避文星¶
(詔謂正字當居中肯為朕行綏百蠻梅花迎笑錦囊古/南斗退丨丨丨寒動揺山嶽細事耳約束海若收波瀾)¶
(楊誠齋送蔡定夫/提舉正字使廣東)山嶽動揺(丨丨丨丨増氣色詔書宣/布舞羣黎楊誠齋送羅春)¶
(伯提舉/浙西)¶
　　提舉司幹官¶
　歴代沿革(國朝熙寜二年置提舉常平司勾當公事/於通判幕職内選差一員不妨本職是年)¶
　(制置三司條例司言京西路乞差大理寺丞朱紘淮/南路著作郎曽伉兩浙路前宣州司理王醇並為管)¶
　(勾官職畧紹興三年户部看詳欲諸路州並以通判/充主管官又許於幕職官選差六年復置主管官十)¶
<pb:KR3k0030_WYG_139-10b>¶
　(五年改為幹辦公事依漕屬例中興㑹要此常平幹/也宣和三年置茶鹽提舉屬官一員續㑹要此茶鹽)¶
　(幹也今提舉司/存二幹官以此)¶
事類左軺車(以丨丨/丨白集)幹茗局(使丨丨丨胡文/恭行李執中制)公直不屈¶
(朱倬特改左宣義郎倬為廣東提舉司幹辦公事用宣/諭明索薦其丨丨丨為勢丨召對論得天下有道在得)¶
(民心詔下其章而倬/有此令中興係年錄)¶
　¶
　¶
　古今合璧事類備要後集卷七十¶
