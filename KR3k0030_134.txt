# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:05.297686
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 後集卷六十五
<pb:KR3k0030_WYG_134-1a>¶
欽定四庫全書¶
　古今合璧事類備要後集卷六十五¶
　　　　　　　　　　　　宋　謝維新　撰¶
　帥閫門¶
　　督府(唐都督與本朝督府名同而義稍不/同今所載惟取其都督事比附同入)¶
　厯代㳂革(後漢建武初征伐四方權置督軍御史竟/則罷魏武征孫權還使夏侯惇都轄三十)¶
　(六軍明帝太和四年晉宣帝征蜀加號太都督正元/二年文帝都督中外諸軍事尋加大都督及晉伐吳)¶
　(之役以賈充為使持節假黄鉞大都督總統六師晉/職官志宋人臣無居者唯江夏王義恭得假黄鉞宋)¶
<pb:KR3k0030_WYG_134-1b>¶
　(書後魏有都督中外諸軍事又置京畿大都督揔攝/六軍職官分紀隋置大都督但以酬勤劳而已隋百)¶
　(官志唐大府皆置都督景雲二年置都督二十四人/察刺史以下善惡楊益并荆四州為大都督汴兖魏)¶
　(冀蒲緜秦洪潤越十州為中都督皆正三品齊鄜涇/㐮安潭遂通果䕫十州為下都督從三品當時以為)¶
　(權重難制奏罷之唯四大都督府如故自唐以後不/置國朝紹興初吕元直復相謀進取秦㑹之欲奪其)¶
　(權乃共議令元直以左僕射都督江淮荆浙諸軍事/置司鎮江元直覺之遽歸而命孟富文以參政權同)¶
　(都督已而落權字四年趙元鎮自知樞密院為川陜/宣撫處置使元鎮以與吳玠共事為嫌乃改都督川)¶
　(陜荆㐮諸軍事五年春元鎮與張徳並相遂帶兼都/督諸路軍馬入銜秋紇石烈志寧入冦詔湯進之以)¶
　(左僕射為之進之逗遛不行乃命王瞻叔以參知政/事為同都督瞻叔亦丐免於是遂命楊存中代為都)¶
<pb:KR3k0030_WYG_134-2a>¶
　(督非宰相而為都督自存中始朝野雜記督視軍馬/者紹興三十一年冬葉審言始以樞宻院為之朝議)¶
　(以審言非相臣故其名下都督一等盖不考趙豊公/故事失之也隆興初張魏公為江淮都督乃命汪明)¶
　(逺以叅知政事督視湖北荆西兵馬方城失守汪責/台州遂并令魏公督之同上張魏公之初為都督也)¶
　(以行府為名凡事干朝廷則闗三省樞宻院孟廋富/文時在政府大不平曰三省宻院乃奉行府文書耶)¶
　(田稱疾求去隆興初再為都督宰相主和議所行多/與督府異魏公乃言進退調發當從督府取㫖施行)¶
　(日近主兵官及帥守監司輒以軍期事務徑申朝廷/已劄下依本府指揮仍取軍令状上曰豈有不申朝)¶
　(廷之理乃下詔江淮軍馬調發應援從督府取㫖施/行其餘事務並令申奏如舊○開禧用兵除丘宗卿)¶
　(僉樞督視軍馬閲月而免張肖翁以元代之不勝任/奉祠而去數月吳曦反復命李季章以參知政事督)¶
<pb:KR3k0030_WYG_134-2b>¶
　(視四川軍馬既而有裂土之議又罷/行自是不復除都督矣並朝野雜記)¶
事類徂征(汝丨丨禹乃㑹/羣后誓于野書)薄伐(丨丨玁狁至于太原文/武吉甫萬邦為憲詩)¶
元戎(丨丨十乗以/先唘行同上)出將(漢丨丨/入相)綏懐(晉將有滅吳之志/以羊祜為都督祜)¶
(率兵出鎮南夏丨丨/逺近甚得江漢之心)懐附(庾翼都督江荆益三州刺史/制度規模毎出扵人數年之)¶
(中軍國充實人情翕然稱其才/明由是自河以南皆丨歸丨)稱羊公(羊祜都督荆州/諸軍事招携以)¶
(禮懐逺以徳吳人/悦服丨為丨丨)謡杜公(杜預為都督荆州諸軍事南/土美而丨之曰後世無叛由)¶
(丨丨孰識智/力與勇功)務清淨(唐漢陽郡王瓌為荆州都督政丨/丨丨嶺外酋豪數相攻瓌使諭威)¶
(徳皆如約/不敢亂)少威嚴(唐㐮邑恭王神符遷揚州大都督自/丹陽渡江治隋江故郡揚人畏之然)¶
<pb:KR3k0030_WYG_134-3a>¶
(丨丨丨不/為下所畏)表求鷹(唐李大亮為凉州都督嘗有臺使見/名鷹諷大亮献之大亮宻丨曰陛下)¶
(絶畋獵久矣而使者丨丨信陛下意邪乃乖昔㫖如/其擅求是使非其人也太宗報曰有臣如此朕何憂)勸¶
墾田(唐張儉徙代州校檢都督丨丨丨力耕嵗數稔私/蓄富實儉恐虜易驕乃建平糴法入之官虜恱喜)¶
(由是斛/儲流嬴)擇最吏(唐陽嶠等議建都督府丨/丨丨故嶠為涇州都督)罷都督(李景/伯景)¶
(靈中時議置都督府非是詔郡臣著議景伯與太子舎/人盧俌議今天下諸州分𨽻都督専生殺刑賞使授非)¶
(其人則權重釁生非彊幹弱枝經邦軌物之/議願丨丨丨留御史以時按察繇是停都督)善撫御(郭/元)¶
(振遷凉州都督治凉五/歳丨丨丨道不拾遺)政嚴肅(張嘉貞厯秦州都督為/丨丨丨甚為人吏所畏)¶
視行營(王師討祭以度丨丨丨諸軍還/奏攻取策與帝意合唐裴度𫝊)請督戰(時討蔡/不利度)¶
<pb:KR3k0030_WYG_134-3b>¶
(丨身丨丨帝目度曰果為朕行乎度俯伏流涕曰臣誓/不與賊偕存即拜彰義軍節度淮西宣慰招討處置使)¶
(同/上)威重夸逺(唐宗室孝恭為揚州行臺大都督再破巨/賊北自淮東抱江度嶺而南盡統之欲以)¶
(丨丨丨丨俗乃築第石頭城陳廬/徼自衛或誣其反赦為宗正卿)威信甚行(竇軌為洛/州都督周)¶
(洛間因隋亂人不土著軌下令諸縣有逰/手末作者按之由是丨丨丨丨民皆趨本)刻石頌徳(王/睃)¶
(景龍末授桂州都督州有兵舊常仰餉衡永睃始築籮/郛罷戍卒棣江開屯田數千頃以息轉漕百姓頼之朞)¶
(年人丨/丨丨丨)賜錦著政(王方慶武后時累遷廣州都督南海/歳有崑崙舶市外區琛琲前都督路)¶
(元叡冐取其貨舶首不勝忿殺之方慶至秋毫無索部/中首領沓墨氏詣府訴府曹素相餉方慶約官属不得)¶
(與交通境内清畏議者謂治廣號/第一詔丨瑞丨雜綵以丨善丨)兵斬首惡(馮元常拜/廣州都督)¶
<pb:KR3k0030_WYG_134-4a>¶
(詔便驛之官安南酋領李嗣仙殺都護劉延祐刼州縣/詔元常討之率士卒航海馳徼先示禍福賊黨多降元)¶
(常縱丨丨/丨丨而還)政尚清省(李襲志轉桂州都督襲志守桂/二十八年丨丨丨丨南荒便之)璽¶
書賜勞(宗室晦乾封中為營州都/督以治狀聞丨丨丨丨)區落降從(膠東王道/彦拜&KR2144;州)¶
(都督間遣入党頃諭/國威靈丨丨丨丨)脩復堰坊(張守珪為𤓰州都督州/地沙瘠不可蓻是時渠)¶
(堰為虜毁材木無所出守珪宻禱于神一夕水暴至大/木㪚千章塞流下因取之丨丨丨丨耕者如舊州人神)¶
(之刻石/紀事)教之陶瓦(宋璟徙廣州都督廣人以竹茅茨屋/多火璟丨丨丨丨築堵列邸肆越俗)¶
(始棟梁利/而無患)貪泉畢飲(唐馮立拜廣州都督前後作牧者/多以黷貨為蠻夷所患數怨叛立)¶
(到不營産業衣食取給而已嘗至丨去/丨嘆曰此吳隠之所酌也遂丨丨而)褒金以贈(李商遷/廣州都)¶
<pb:KR3k0030_WYG_134-4b>¶
(督及還人或丨丨丨丨曰吾/自性分不可易非畏人知也)専治軍旅(吕忠穆公頥浩/字元直與秦檜)¶
(同秉國政檜令其黨建言令二相宜分任内外之事遂/除頥浩都督江淮等路諸軍上諭之曰頥浩丨丨丨丨)¶
(檜専理庶務如種蠡之分職頥浩秦檜唯唯/奉詔乃詔頥浩緫師北向置都督府于鎮江)兼領屯田¶
(張魏公請親行邉郡上乃令浚徃視師初言屯田者甚/衆而未見其效至是浚丨丨丨丨以出始置官属凡所)¶
(行之事皆畫/一而去同上)表裏相應(趙忠簡公鼎與張浚俱帶都督/諸路軍馬置司行在浚出視師)¶
(江上以行府為名而鼎居中/緫政事丨丨丨丨言行録)書押色動(張魏公秉樞筦/視師江上時兀)¶
(术擁兵十萬于淮陽公召大帥韓世忠張俊劉光世與/議且勞其將軍士見公來勇氣十倍令韓世忠移書兀)¶
(术為言張樞宻已在鎮江初虜諜報公得罪逺貶故悉/力來冦至是兀术問世忠所遣麾下王愈吾聞張樞宻)¶
<pb:KR3k0030_WYG_134-5a>¶
(貶嶺外何得在此愈出公所下文書兀术見公丨丨丨/丨即强言約日當戰公再遣以世忠書問戰期愈回一)¶
(日而虜宵/遁晦庵集)踴躍思奮(張浚除右僕射都督諸路軍馬徃/江上視師浚至鎮江召韓世忠親)¶
(諭上㫖使舉軍前屯楚州以撼山東世忠忻然承命至/建康府張浚軍至太平州撫劉光世軍軍士無不丨丨)¶
(丨丨言/行録)莫敢仰視(樞宻副使王庶暫徃江淮措置邉防/庶素有威嚴臨發勞師於都教塲軍)¶
(容嚴整便服坐壇上自楊沂中而下悉以戎服由轅門/庭趍受命拜賜而出丨丨丨丨自多事以来所未有中)¶
(興系/年録)御書示意(張魏公至江上㑹諸大帥議事乃命韓/世忠據承楚以圖淮陽命光世屯廬州)¶
(以招北軍命張浚練兵建康以為進屯盱眙之計命沂/中領精兵為浚後翼命岳飛進屯㐮陽以窺中原國威)¶
(大振上丨丨裴度𫝊遣/賜以丨至丨言行録)手書嘉歎(張魏公徃視江上/丨丨賜浚曰賊雛)¶
<pb:KR3k0030_WYG_134-5b>¶
(犯順侵夀及濠卿奨率師徒臨敵益壮遂使/凶渠宵遁同惡自焚寤寐忠勤不忘丨丨)兒童知張¶
都督(張浚徃江上視師四方之士莫不傾心徤將悍卒/見之者必咨嗟太息下至丨丨亦丨有丨丨丨毎)¶
(使者至金國其國必/問浚今何在並同上)倚魏公如長城(張浚樞宻使仍督/師江淮上召督參)¶
(陳俊卿及俊子拭赴行在上見俊卿等問浚動靜飲食/顔貌曰朕丨丨丨丨丨丨不容浮言揺奪編年備要)¶
宋璟廣州都督碑(極有四星惟帝之輔地有五岳惟天/之柱其入宰也帝之股肱其出守也)¶
(人之/父母)¶
詩集付兵權(黒眉𤣥髪尚依然紫綬金章五十年三入/鳳池操國柄八分龍節丨丨丨東周城闕)¶
(中天外西蜀樓臺落日邉莫遣洪鑪曠真宰九/流人物待陶甄薛逢送西川杜司空赴鎮詩)開相府¶
<pb:KR3k0030_WYG_134-6a>¶
(幕丨丞丨丨旗㧾貳師營料敵知無戰/安邉自有征錢起送王相公赴范陽詩)㸔擁𫝊(徃来丨/丨丨前)¶
(後頼専城孟浩然送韓/使君除洪州都督詩)¶
　　督參(此並因督府官属編若其他幕/府各見於本司官属下此不載)¶
　厯代沿革(國朝紹興二年以吕頥浩都督江淮荆湖/諸軍開府鎮江頥浩辟參謀官已下文武)¶
　　　　　(七十/七貟)¶
事類養望(晉陶侃為督諸參佐戱談廢事侃責之曰君/子當攝其威儀何有亂頭丨丨自謂安逹耶)¶
重望(唐趙璟審官儀六蕃府官属曰諸使辟署務得才/以丨府丨能否已試則引而置之朝無俾其乆滯)¶
(史列/𫝊)賛謀(張栻字敬夫孝宗即位起忠獻公宣撫都督/諸軍事忠獻公奏以公書冩機宜文字是時)¶
<pb:KR3k0030_WYG_134-6b>¶
(公甫三十内丨宻丨外參庶務夙夜/凜凛直以君父之責為己憂言行録)極選(張栻辟機宜/時浚起謫籍)¶
(受重寄開府治戎參佐皆丨一時之/丨幕府諸人自以栻為不可及國史)具姦贓(向子忞字/宣卿朱丞)¶
(相勝非以督府討李成於江西屈公叅議有一縣令以/不亷被訟求薦入幕公丨以丨丨白丞相斥去因論君)¶
(子小人不可使混雜/以亂政丞相納用之)參謀議(陳克字子髙金陵人不事/科舉博學専用以資為詩)¶
(晚得官吕祉安老帥建康辟置為属安老入為/尚書丨都督府丨丨子高復從軍為淮西之行)皆天下¶
選(張子湖督府㕘議官制云朕命相臣以幕府臨遣凡/其自從丨丨丨之丨尔忠直強明克承厥家所居之)¶
(宫聲績較著尚堅/一心益固兵圉)¶
詩集趨相府(貪丨丨丨今辰發恐失佳期後命催南極/一星朝北斗五雲多處是三台杜甫送李)¶
<pb:KR3k0030_WYG_134-7a>¶
(校書赴杜相/公幕府詩)逐絳紗(相府開油幕門生丨丨丨劉禹鍚/送趙中丞叅令狐僕射幕府詩)¶
　　制置使¶
　厯代沿革(唐宣宗大中五年以白敏中充招討黨項/行營都統制置等使通鑑制置使之名始)¶
　(此國朝不常置掌經畫邉鄙軍旅之士政和中熈秦/用兵以内侍童貫為之四朝志宣和末姚古為京畿)¶
　(輔郡兵馬制置使靖康初种師道為河東路制置使/錢蓋為陜西五路制置使欽宗實録建炎元年有招)¶
　(捉盗賊制置使自王淵始二年有行在五軍制置使/自劉光世始又諸路皆有副使自江浙陳彥文程千)¶
　(秋始六月浙西安撫使康允之帶本路制置使安撫/帶制置自此始也四年罷有松江都制置使管江南)¶
　(東路知建康府紹興二年有㳂海制置使係建康兩/浙東路三年有安撫制置使大使之名自江南西路)¶
<pb:KR3k0030_WYG_134-7b>¶
　(大使趙鼎始六年始鑄印以某路制置司為名從浙/西淮東制置使梁汝嘉所請也其後盡省惟四川沿)¶
　(海有焉四川係成都府沿海係明州開禧用兵起丘/宗卿守金陵留鑰宗卿嘗以僉樞督視軍馬於是趙)¶
　(淳已為江淮制置命卿為江淮制置大使已而罷四/川宣撫又以安子文為制置大使朝議以子文恩數)¶
　(視執政特/加太字)¶
事類便宜(張浚至襄陽自属郡守貳以下皆得誅賞因/薦程千秋為凉西制置使假以丨丨王之望)¶
(西事/記)舉按(席大光在成都得㫖位宣撫副使/上凡監司不法許丨丨朝野雜記)築堡置使¶
(范成大為四川制置使公以黎為要地奏置路分都監/增五寨籍少壯為兵凡吐蕃擾邉徑路十有八悉丨丨)¶
(丨丨重賞檄羣蠻使相疑貳俄蕃/牙擒文才以獻公命斬之言行録)討擊撫摩(范成大為/四川制置)¶
<pb:KR3k0030_WYG_134-8a>¶
(使文州蕃部間擾邉公奏乞豫為文告掘強者丨/丨之善良者丨丨之使知畏慕即日施行同上)人才¶
悉羅致(范成大為四川制置使凡丨丨可用者公丨丨/丨幕下用其所長其傑然者則露意以薦徃徃)¶
(光顯于朝/並同上)帥司聼節制(制置使自熈豐後多以武臣為/之建炎元年郭太尉仲荀制置)¶
(東南盗賊請監丨丨並/丨丨丨許之朝野雜記)¶
詩集玉帳(動將鍾鼔堪銘鏤業為皇王致太平貔虎有/威開丨丨犬戎無戰卧金鉦向敏中呈知鄜)¶
(州何士/宗詩)玉鑣(千騎東方白丨丨十眉環坐紫檀槽安南/都護来鼇禁建武將軍握豹韜瘴雨蠻煙)¶
(驚鼓角朔雲邉雪滿旌旄夕烽不到甘泉/殿尺一徴還近赭袍張于湖贈滕使君詩)囊中智(將略/兵機)¶
(斷若神濟時須仗老成人指麾自扣丨丨丨謀議誰參/幕府官已喜雄威存楚越更㸔餘策取綏銀明年此去)¶
<pb:KR3k0030_WYG_134-8b>¶
(登黄閣要使恩霑萬國春葉/集之次韻王帥彦昭破賊詩)閲上軍(考績朝稱貴時清/武用文二天移外)¶
(府三命佐元勲佩玉兼髙位摐金丨丨丨威/容冠是鐡圖畫閣名芸釗商送賈使君詩)日練風旗¶
(兵連紫塞路將舉白雲司超劒榮申貴衘盃餞出師丨華/鮮組丨丨色㷔旌丨投筆樽前起横戈馬上辭張説送趙)¶
(尚書北/伐詩)畫㦸朱輪(普寧都護軍威重九驛梯航壓要津/十二銅魚尊丨丨三千犀角擁丨丨)¶
(陳陶贈容尚/書中丞詩)縱獵觀棊(帝憂南國切改命付忠良壤畫/星揺動旗分獸簸揚五營兵轉)¶
(肅千里地還方賜書寛属郡戰馬隔鄰疆丨丨雷霆迅/丨丨玉石忙風流峴首客花艶大堤倡韓愈送李尚書)¶
(赴襄/陽詩)燒香㸔舞(交趾開星座龍泉佩斗文丨丨翠羽帳/丨丨熨金裠鷁首衝瀧浪犀渠拂嶺雲)¶
(莫教銅柱比長説馬將軍杜/牧送容州唐中丞赴鎮詩)岳牧用詞人(王室比多難/高官皆武臣)¶
<pb:KR3k0030_WYG_134-9a>¶
(幽燕通使者丨丨丨丨丨國待賢良急君當拔擢新/佩刀成氣象行盖出風塵杜甫送路使君赴任詩)真¶
心報天子(大封茅土鎮褒中醉出都門殺氣雄陌上晚/花迎虎節馬前新月學彎弓珂臨響澗聲先)¶
(合斾到春山色更紅欲識丨丨丨丨丨滿旗/全是發生風薛逢送封尚書節制興元詩)揚兵護朔¶
垂(勁虜欲南飛丨丨丨丨丨趙堯無易邸鄧禹即分麾/野餞廻三傑軍謀用六竒雲邉愁出塞日下愴臨岐)¶
(抜劒行人舞揮戈戰馬馳明年麟閣上充/國拜於斯蘇頲餞趙尚書赴朔方軍詩)¶
　　宣撫使附宣諭　招討¶
　厯代沿革(宣撫唐元和十四年淄青兖鄆等十二州/平詔户部侍郎楊於陵以本官兖淄青等)¶
　(州宜撫使唐書本朝祖宗時不常置有軍旅大事則/命執政大臣為之累朝伹除向文簡范文正富文忠)¶
<pb:KR3k0030_WYG_134-9b>¶
　(文忠烈韓獻肅五人仁宗征儂智髙以狄青為宣撫/使武臣宣撫自此始建炎三年張魏公以知樞宻院)¶
　(為宣撫處置使其後杜丞相周仲弼孟富文趙元鎮/闕彬甫王公明鄭仲一沈徳之軰皆自二府出為之)¶
　(虞公始以元樞除大資政矣上恐未足為重後二日/乃復帶知樞宻院事焉若前宰相為宣撫則自渡江)¶
　(已後亦止除李伯紀吕元直朱藏一三人紹興元年/劉光世以使相宣撫淮南武臣非執政而為之自此)¶
　(始二年李泰發以端明殿學士為夀春等州宣撫使/文臣非執政而為之自此始然自紹興至嘉㤗武臣)¶
　(止劉光世韓世忠張俊岳飛吳璘從官止李光發王/伯似二人盖重之也朝野雜記宣諭宣諭使舊有之)¶
　(以宣諭徳意為職而已不與軍事渡江後所遣尤數/紹興二年冬分遣御史五人宣諭東南諸路觀風問)¶
　(俗平反獄訟宣布徳意踰年乃還六月已遣范右司/直方宣諭川陜九年又遣方察院庭實宣諭三京皆)¶
<pb:KR3k0030_WYG_134-10a>¶
　(使者職也時李察院寀被㫖宣諭江西乃専督捕盗/平遂罷為廣西提刑是年新復陜西詔樓仲輝以僉)¶
　(書樞宻院徃永興宣諭鄭亨仲以祕書少監為叅謀/予衞卒十人因制置移屯等事宣諭之權自此重矣)¶
　(十一年鄭亨仲宣諭川陜始建使名得與邉事三十事/一年汪中丞澈宣諭京西湖北得㫖撫勞將士躰訪)¶
　(宜三十三年虞雍公宣諭川陜乃専招軍買馬其年/用瞻叔代之亦㕘軍政盖自鄭亨仲後其權在宣撫)¶
　(之亞焉/同上)¶
事類便宜(樞宻直學士闕戰討貝州未下㕘知政事文/彦愽請自往督  以彦愽為河北宣撫使彦)¶
(愽奏令在軍中請得丨丨從事上許/之閏月克貝州擒王則洓水記聞)節制(鄭剛中字亨/仲為川陜宣)¶
(撫副使丨丨諸將極其尊嚴三都統每入謁必先庭揖/然後就坐及吳璘升檢校少師来謝語主閽吏求講鈞)¶
<pb:KR3k0030_WYG_134-10b>¶
(敵之禮剛中曰少師雖尊猶都統制耳當變/常禮是廢軍容璘皇恐聼命中興系年録)饑民活(慶/厯)¶
(三年韓琦宣撫陜西属歳大飢羣盗嘯聚悉討平之是/歳河中同華等十餘州丨丨相率東徙琦選官發省倉)¶
(以振之蒲華同三州所丨百五十四萬/餘人他州稱是召琦歸闕編年備要)軍政修(虞忠肅/公允文)¶
(為四川宣撫首劾大將任天錫剥下為苞苴又劾守令/劉洪宋琛等十一人之病民者又薦可為將帥三人進)¶
(偏裨二百餘人諸軍歡呼四蜀交賀於是開/公平之路絶請謁之私而丨丨丨矣言行録)智髙戰敗¶
(狄武襄公青廣源州蠻儂丨丨叛連破七州仁宗遣青/為宣撫使率衆擊之至賔州時智髙還守邕州青懼崑)¶
(崙闗為所據乃下令具五日粮休士卒賊諜知不為偹/是夜青率衆半夜度崑崙闗近邕州賊方覺逆丨於歸)¶
(仁舖賊/遂大丨)忠彦械誅(李綱字伯紀為湖廣宣撫使有統制/官張忠彦者駐軍廣州頗擾一路公)¶
<pb:KR3k0030_WYG_134-11a>¶
(為宣撫使召之不来公察丨丨樂為郡檄令權知/岳陽忠彦果至即丨送所司取㫖丨之並同上)僉書¶
出鎮(治平三年以僉書郭逵宣撫陜西判渭州上曰第/領樞職獨重使權自吕餘慶以參知政事知成都)¶
(其後見任執政無守藩者至/逵始以丨丨丨丨編年備要)就拜平章(韓康國公絳熈/寧二年夏羌大)¶
(入慶州境以公為陜州宣撫使自受命至陛辭三日而/行贈金繒及織文袍纔至邉悉與將吏治兵酈延使和)¶
(諤出青澗城公欲自高奴通道河東詔兼河/東宣撫使丨丨同中書門下丨丨事言行録)功出儒者¶
(虞忠肅公允文字彬父逆亮叛順王權失律公以宣撫/視師江上大破賊軍逆亮遁入揚州是日李顯忠至)¶
(公曰京口無備我欲往公能分兵見助否顯忠即分李/捧軍一萬六千人及戈船百艘㑹于京口公至京口謁)¶
(劉錡錡曰朝廷養兵三十年我軰一技不施/今日大丨乃丨於一丨丨我軰愧死矣同上)¶
<pb:KR3k0030_WYG_134-11b>¶
宣諭循行(吕忠穆公頥浩字元直時諸路盗賊稍息公/慮守令不䖍請分御史丨丨諸路上乃詔三)¶
(省選彊明亷謹之人臺察不足則以郎官攝之皆令引/對面給親札御寳厯囬日攷其殿最以著賞罰分往諸)¶
(路並以宣諭/為名言行録)薦劾(髙宗紹興二年遣使宣諭諸路賜以/宣諭詔書御寳手厯居他官者並攝)¶
(御史劉大中胡蒙朱異明槖薛徽言五人同入見上諭/曰比所下詔令州縣皆為虚文今遣卿等務令民被實)¶
(惠守令民之師帥縣令尤親於民姦贓之吏必湏按發/公正奉法之人必湏薦舉山林不仕者亦具名以聞平)¶
(反獄訟觀問風俗等事並書於厯朕一一行之乃詔異/使浙東福建蒙浙西大中江東西徽言湖南槖廣東西)¶
(各賜内帑帛二百大中丨舉/按丨兩盡其公士論稱之)守攻累奏(虞雍公之為宣/諭也開幕府於)¶
(襄陽以為荆襄藩籬實在唐鄧勝勢在唐州方城其次/在樊城其次光花軍當先城新野次鄧州次唐州又開)¶
<pb:KR3k0030_WYG_134-12a>¶
(泌河以通漕運藩籬既固則襄漢乆安此丨䇿也王師/進取之路出蔡以䁛秦出襄鄉以襲許出汝洛出商虢)¶
(以震河東出商以圖陜西此丨策也部分以定丨丨以/聞時相欲速和議棄唐鄧三州朝廷深悔之言行録)¶
退守屢爭(虞雍國忠肅公允文自襄陽開幕府於興元/時為川陜宣諭使經理有序闗河響應軍民)¶
(歸附日以萬計且爭出芻粟牛酒以迎王師夫何言者/謂宜棄陜西三路新復州郡而丨丨蜀之故封公丨丨)¶
(不能得/同上)吳芾辭宣諭奏狀(臣一介踈逺陛下過聼付臣/以淮西之寄臣退惟江淮表)¶
(裏之雄師旅營屯之衆事大躰重受任匪輕臣學不知/兵才非應猝究淮西之形勢實江左之藩籬列城雲屯)¶
(諸將環峙内以宣昭於王略外以安静於邉陲是必精/神足以折衝智識足以應變始可當一面之重寄寛九)¶
(重之顧憂如臣懵不習於軍旅愚/且闇於事機儻冒寵榮必辜任使)¶
<pb:KR3k0030_WYG_134-12b>¶
招討破賊(孔巢父為河中陜華招討使/累上丨丨方略帝嘉納本𫝊)横陣(一劒丨丨/萬夫莫前)¶
(陰則難窺勇則重閉亞夫緩急之任繼父綘/侯祭遵禦侮之才為吾子路一品集王宰制)懐撫(前命/相臣)¶
(招丨丨諭矜而註誤示以生門期於盡脱綱羅豈欲驅/之䧟穽而豺狼當道荆棘牽衣雖欲歸之於仁厥路無)¶
(由而至元/稹裴度制)¶
詩集宣撫諗夏卿(六月歌周雅三邉丨丨丨欲施攻戰/法先作簡稽行禮樂知謀帥春秋識)¶
(用兵一勞堪定國萬里即長城策布和戎利威傳破虜/名軍前雨灑道樓上月臨營别藻瑶華降同衣錦襮榮)¶
(闗山由義近戈甲為恩輕絲竹路傍㪚風雲馬上生/朝廷為吉甫邦國望君平張説和餞王睃廵邉詩)解¶
北門(暫趍西掖望全丨丨丨憂専幕臨初護/親營制督郵盧綸送鮑中丞赴大原)抗旌廻廣¶
<pb:KR3k0030_WYG_134-13a>¶
漠(築壇登上將膝席委前籌虜㓕南侵趾朝分北顧方/憂丨丨丨丨丨撫劒動旄頭吕温送范司空赴朔)旌¶
旗出漢家(鳯衘新詔降恩華又見丨丨丨丨丨故吏来/辭新属國精兵願逐李輕車氊裘君長迎風)¶
(懼錦綉酋豪踏雪衙劉/禹錫送温大夫赴豊州)宣諭鷁軸(副尉西域返伏波南/海還龍旗翻委欝丨)¶
(丨更迴邅博選咆咻士廣募嫖姚尉映月比刀環㸔星/嗟劒氣渤澥水尚寛崦嵫日猶未荀濟贈除凉州詩)¶
求瘼(渡江野老思丨丨候館郴人憶下車/郎士元送郴州裴明府充宣諭詩)喻慈(手持國/憲羣僚)¶
(畏口丨天丨百姓安/羅維上李蘇州詩)¶
　¶
　¶
<pb:KR3k0030_WYG_134-13b>¶
　¶
　¶
　¶
　¶
　¶
　¶
　¶
　古今合璧事類備要後集卷六十五¶
