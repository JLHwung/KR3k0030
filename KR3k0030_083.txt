# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:04.231479
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 後集卷十四
<pb:KR3k0030_WYG_083-1a>¶
欽定四庫全書¶
　古今合璧事類備要後集卷十四¶
　　　　　　　　　　　　宋　謝維新　撰¶
　道揆門¶
　　左右丞相下¶
　國朝沿革(唐制以三公至列曹侍郎同平章事為宰/相神宗新官置於三省置侍中中書尚書)¶
　(二令虛而不除以尚書左右僕射兼門下中書侍郎/為両相然中書揆而議之門下審而覆之尚書承而)¶
　(行之則是首相不復與朝廷議論矣元祐初司馬公/相乃請令三省合班奏事分省治事自紹聖以後皆)¶
<pb:KR3k0030_WYG_083-1b>¶
　(因之時議者謂門下相凡事既同進呈則不應自駁/以行之命是省審之職可廢也蔡京以太師總領三)¶
　(省號公相因廢尚書與侍中中書令為左輔右弼亦/虚而不除改左右僕射闕  仍兼兩省侍郎靖康中)¶
　(何文縝將拜相乃先闕吕為僕射呉正仲當制闕更/為丞相不從建炎三年  元直初相議者請併三省)¶
　(為一於是元直解中書侍郎改同中書門下平章事/乾道二年十二月詔改尚書左右僕射為左右丞相)¶
　(初虞雍公獨相上眷禮極厚既又以梁叔子靖重欲/遂相之而名不正欲采周漢舊制改為左右丞相令)¶
　(學士院史官討論先是已有㫖令百官依舊制服靴/虞公不樂曰近已易履為靴今又易相名與北狄奚)¶
　(辨盖金人以改左右僕射為尚書左右丞相故也有/司知其意不敢遽上至八年正月僅條具厯代宰相)¶
　(官稱申尚書省禁中即聞之翼日遣中使至學士院云/問緩故學士周子充以其事奏後二十日御筆付院)¶
<pb:KR3k0030_WYG_083-2a>¶
　(尚書左右僕射可依漢制改作左右丞相學士院降/詔後五日上自徳夀宫還召子充對選徳殿上袖出)¶
　(御筆云比來一二大臣同心輔政夙夜匪懈漸革茍/且之風以副綜核之意深可嘉尚今因除授宜示褒)¶
　(典虞允文可特進左丞相梁克家可正奉大夫右丞/相辛亥百官集文徳殿初謂改易相名耳及雙制出)¶
　(在廷愕然/朝野雜記)¶
事類大雅(昔王文正公居宰府僅二十年未嘗見/愛惡之迹天下謂之丨丨范文正公集)大忠¶
(冦萊公當國真宗有澶淵之幸而能左右天子/不動如山却夷狄保宗廟天下謂之丨丨同上)持重(吕/端)¶
(為相丨丨識大體每奏對同列多異議公罕所建明一/日内出手札戒曰令中書事必經吕端詳酌乃得聞奏)¶
(言行/録)無隠(呂蒙正為相遇事敢/言上嘉其丨丨長編)爕正(丨丨辰階除/徐執申制)爕調¶
<pb:KR3k0030_WYG_083-2b>¶
(擢正階符丨/丨鼎味同上)善處(大中祥符九年上謂左右曰王/旦丨丨大事真宰相也長編)能斷¶
(元祐元年司馬光言切見文彦博沉敏有謀畧知國/家治體丨丨大事功效顯著此天下所共知也同上)沉¶
敏(注見/上文)訪國事(至道二年宰相吕端加右僕射上御崇/政殿丨以軍丨大丨端陳當世急務皆)¶
(有條理上/甚嘉納)惜民力(薛簡肅公天禧中為江淮轉運使辭/王文正公公無他語但云東南民力)¶
(竭矣薛退而謂人曰/真宰相之言也事畧)戒用兵(熈寜初富弼再相神宗首/問邊事公曰臣愚以為首)¶
(當推恩惠布徳澤二十年未可道着用兵二字/上問所當先如何公曰阜安宇内為先言行録)戒𣙜利¶
(張士遜出為江西轉運使辭王文正公於政事堂且求/教公從容曰朝廷𣙜利至矣士遜後迭更是職未嘗求)¶
(錐刀之/利同上)戒貪進(王文正公曰可惜張師徳向文簡曰何/謂公曰累於上前説師徳名家子有士)¶
<pb:KR3k0030_WYG_083-3a>¶
(行不意兩及吾門狀元及第榮進素定若復奔競使無/階而進者當如何向公稱適有闕望公弗遺公曰第緩)¶
(之使師徳知聊以丨/丨丨激薄俗也長編)焚投獻(趙公普為相屏後設一大/甕凡有投獻利害文字貯)¶
(其中蒲則焚之通衢/因此得謗聞見録)却例簿(景徳三年冦凖在中書喜/用寒雋舉措多自任同列)¶
(忌之嘗除官同列屢目吏持例簿以進凖曰宰相所以/器百官若用例非所謂進賢退不肖也卻而不視長編)¶
抑求請(宋琪在内府每百執事謁見有所求/請皆面折之以是人咸怨焉同上)守格法(富/公)¶
(弼之為相丨丨丨行故事而附以公/議無心於其間故百官稱職言行録)得宰相體(韓魏公/琦為相)¶
(曾公為亞相趙康靖歐陽公為參政凡事該政令則曰/問集賢該典故則曰問東㕔該文學則曰問西㕔至於)¶
(大事則自决之人以/為丨丨丨丨同上)有賢相稱(王旦在相位久外無夷/狄之虞兵革不用海内)¶
<pb:KR3k0030_WYG_083-3b>¶
(富實羣工百司各得其職/故天下稱為賢相王旦傳)沉毅果斷(趙普初以吏道寡/聞學術太祖嘗勸)¶
(以讀書晩年手不釋卷其為宰相以/天下事為己任丨丨丨丨當世無比)靜重明敏(陳康伯/傳太上)¶
(宣諭曰自卿除用朝野翕然無聞言卿丨/丨丨丨一言不妄發真宰相也言行録)文武大政(景/徳)¶
(元年上每得邊奏必先送中書謂畢士安冦凖曰軍旅/之事雖屬樞宻院然中書總丨丨丨丨卿等當詳閲邉)¶
(奏共參利害勿以事干/樞宻院而有所隠也)危疑大節(韓魏公琦為相十年/當仁宗之末英宗之)¶
(初朝廷多故公臨大節處危疑茍利國家知無不為故/能光輔三后大濟艱難坐置天下於大寜公之力也並)¶
(同/上)身佩安危(王曽毅然大節/丨丨丨丨事畧)大濟艱難(注見上危/疑大節下)奏陳¶
水旱(真宗初即位李沆為相王旦為參知政事沆日取/四方水旱盗賊奏之旦以為細事不足煩上聴沆)¶
<pb:KR3k0030_WYG_083-4a>¶
(曰人主少年當使知四方艱難不然血氣方剛不/留意聲色則土木甲兵禱祀之事作矣言行録)奏辨¶
災異(富弼傳神宗朝有於上前言災異皆天數非人事/得失所至者弼曰人君所畏惟天若不畏天何事)¶
(不可為者去亂亡無幾矣即/上書明其决不然者事畧)論語一半(趙韓王普傳太/宗時普曰臣用)¶
(丨丨丨丨佐太祖定天下/一半佐陛下致太平長編)論語兩句(李沆嘗喜論語或/問之沆曰為宰相)¶
(如丨丨中節用而愛人使民以時丨丨尚/未能行聖人之言終身誦之可也同上)用讀書人(太/祖)¶
(云作宰相須用儒者又云/宰相須丨丨丨丨會要)問釣漁人(吕正惠公參知政/事多獨召便殿語)¶
(必移晷時呂䝉正為相會曲宴後苑上作釣魚詩斷章/云欲餌金鈎深未逹磻溪須丨丨丨丨意以屬端後數)¶
(日罷䝉正而/相端言行録)不殖貲産(上因講求輔弼謂左右曰朕聞/范質居第之外丨丨丨丨真宰)¶
<pb:KR3k0030_WYG_083-4b>¶
(相也太宗亦素重質嘗對近臣稱累朝宰相/以為循規矩重名器持㢘節無出質右長編)不徼寵澤¶
(吕文穆公䝉正為相國三入中書惟公與/趙韓王爾未嘗以姻戚徼寵澤言行録)不愛苞苴(慶/歴)¶
(中杜衍為相苞苴貨賄不敢/到其門時號清白宰相事畧)不為驕侈(王旦以儉約率/子弟使在富貴)¶
(丨丨丨丨兄子睦欲舉進士旦曰吾嘗/以太盛為懼其可與寒士爭進言行録)封還内降(寳元/四年)¶
(吏部侍郎杜衍依前官平章事兼樞宻使衍務裁僥倖/每内降恩率寢格不行積詔皆至十數輒納上前諫官)¶
(歐陽修見上曰外人知杜衍丨丨丨丨耶凡有求于/朕每以衍不可告之而止者多於所封還也長編)奏¶
格内降(趙忠簡公鼎遷左僕射平章事公以政事之先/後及人材之所當召用者宻條置座右一一奏)¶
(禀行之凡内降恩澤多丨/丨不行號為賢相言行録)補綴復進(韓王趙普嘗欲用/某人為某官不合)¶
<pb:KR3k0030_WYG_083-5a>¶
(太祖意不用明日普復奏之又不用明日又奏之太祖/怒取其奏壊裂投地普徐拾歸丨丨明日丨丨之上乃)¶
(悟其後果稱/其職長編)事不宻啟(真宗問李沆曰人皆有宻啟卿/何獨無沆曰臣待罪宰相公事)¶
(則公言之何用宻啟人臣有/宻啟非讒則佞臣常惡之)抑求使相(李沆為相石保/吉求為使相仁)¶
(宗以問公公曰保吉因縁戚里無攻戰/之勞台席之拜恐騰物論遂寢其事)抑求節度(王文/正公)¶
(旦為相宦者劉承規求為節度使真宗以語公公堅執/以為不可曰他日将有求為樞宻使者奈何至今内臣)¶
(不過/留後)士夫相慶(文彦博富弼並命是日宣制上遣小黄/門覘於庭丨大丨丨丨得人後數日歐)¶
(陽修奏事上以語修且曰古人求相者或得於夢卜/今朕用二相人情如此豈不賢於夢卜哉並長編)中¶
外鼓舞(陳康伯時北兵再犯淮甸人情大駭望公復用/上親札遣中使即家居召公復拜尚書左僕射)¶
<pb:KR3k0030_WYG_083-5b>¶
(制出丨丨丨/丨言行録)甚副下望(龎籍改知并州過京師入對上/新相文彦博富弼意甚自得謂)¶
(籍曰朕用二相何如籍曰二臣皆朝廷髙選陛下㧞之/丨丨天丨丨上曰誠如卿言文彦博猶多私富弼萬口)¶
(一詞皆曰賢/相也長編)甚慰人望(蘇頌自至和中入館居京師閭/巷之人皆聞頌名至是登用朝)¶
(野相慶明日上語執政/曰蘇頌丨丨丨丨同上)都民遮留(司馬公過闕廷衛士/見公入皆以手加額)¶
(曰此司馬相公也丨丨丨道呼曰公毋歸洛丨/相天子活百姓所在數千人聚觀之言行録)走卒知¶
誦(司馬公作相蘇東坡以詩賀之曰/兒童誦君實走卒識司馬同上)元老不名(眞宗初/即位對)¶
(宰相皆不呼名吕端等再拜懇請帝曰/公等顧命元老朕何敢比先帝乎長編)常朝不名(淳熈/七年)¶
(上宣諭曰每日丨丨可同後殿之儀丨必呼丞相丨趙/雄奏君前臣名禮也臣豈敢當陛下欲少更朝儀須俟)¶
<pb:KR3k0030_WYG_083-6a>¶
(他日有碩徳在位施行未晩/不可自微臣始孝宗聖政)吾社稷臣(開寳九年雷徳/驤言趙普强市)¶
(人第宅聚斂財貨上怒叱之曰鼎鐺尚/有耳汝不聞趙普丨之丨丨丨乎長編)得大臣體(元城/先生)¶
(論本朝名相最丨丨丨丨者惟李沆每謂人曰沆在政/府無以補報國家但諸處有人上利害一切不行耳言)¶
(行/録)細務闊畧(紹興二年吕頥浩曰昔唐太宗諭房杜聞/公聽受詞訟日不暇給安能助朕求賢乎)¶
(卿自今凡事繫大體者裁决其/餘丨丨丨丨可也中興會要)細務進狀(治平三年上/謂宰臣曰朕)¶
(日與卿等相見每欲從容講論治道但患進呈文字頗/多不暇及中書常務有可付有司者悉以付之自是中)¶
(書丨丨止丨熟丨及事有定制/者歸有司中書降勅而已長編)大事自决(韓魏公琦為/相曽公為亞)¶
(相趙康靖歐陽公為參政凡事該政令則曰問集賢該/典故則曰問東㕔該文學則曰問西㕔至於丨丨則丨)¶
<pb:KR3k0030_WYG_083-6b>¶
(丨以為得宰/相體言行録)利害共參(見前文武/大政注)戒勿面從(端拱元年/上諭趙普)¶
(曰朕若有過卿勿面/從詳見趙吕並命注)不失和氣(韓魏公言慶厯中與范/希文富彦國同在兩府)¶
(上前争事各别下殿丨丨丨丨如未嘗争也當/時正如推車子其心主於行而已魏王别録)决親征¶
䇿(澶淵之役冦公首乞親征時陳堯叟請幸蜀王欽若/請幸江南上召公問之公曰誰為此謀者臣欲得獻)¶
(䇿之人斬以釁鼔然後北伐上悟遂决澶淵之行公在/澶淵每夕與楊億飲博謳歌諧謔喧呼逹旦或就寢則)¶
(鼻息如雷上使人視之喜曰得渠如/此吾復何憂時人比之謝安長編)陳當急務(至道二/年吕端)¶
(加右僕射上御崇政殿訪端等以軍國大/事端丨丨世丨丨皆有條理上甚嘉納)可方安世(元/豐)¶
(二年神宗嘗謂輔臣曰曽公亮謹審周宻内外無/間受遺輔政有始有卒丨丨漢張丨丨並長編)逺過¶
<pb:KR3k0030_WYG_083-7a>¶
周公(韓公既解相印王丞相遺公書謂過周勃霍光姚/崇宋璟又曰為古人所未嘗任大臣所不敢為天)¶
(下以為名言歐陽公亦曰進退之際從容有/餘徳業兩全謗讒自止過周公逺矣言行録)領官總計¶
(嘉祐七年司馬光上疏食貨天下之急務今窮乏如是/宰相不以為憂意者以為非己之職故也臣願復置總)¶
(計之官使宰相總之議者以相不當/領錢榖是皆不知治體之言長編)置局稽財(韓絳之/入相奏)¶
(古者冡宰制國用今天下財出入宰相乃不預/聞始丨丨中書丨天下丨用之數量入以為出)分領三¶
館(乾徳三年趙普監脩國史國朝因唐及五代之故事/命相丨丨丨丨首相為昭文大學士其次為監修國)¶
(史其次為集/賢院大學士)兼判院事(慶歴二年上曰軍國之事當悉/歸中書樞宻非古官然未欲遽)¶
(改故止令中書同議樞密院事及張方平請廢樞密院/上乃命平章事吕夷簡丨丨丨丨而章得象兼使並同)¶
<pb:KR3k0030_WYG_083-7b>¶
(上/)宣撫就視(韓獻肅公絳熈寜二年為陜西丨丨使詔/兼河東宣撫丨丨同中書門下平章事言)¶
(行/録)都督出視(紹興七年金人與劉豫合兵入冦以右/僕射張浚為江淮丨丨丨丨師長編)名¶
聞外國(富弼早有公輔之望天下皆稱曰富公丨丨/丨丨遼使每至必問其出處安否言行録)狄¶
問起居(司馬光為政逾年而病居其半既没其家得遺/奏八紙上之皆手札論當世急務御篆表其墓)¶
(道曰忠清粹徳之碑光在相位遼人遣使入朝與吾使/至彼中者丨必丨光丨丨而遼人勅其邊吏曰中國相)¶
(司馬矣切母生/事開邊隙長編)諫諍之任(至和元年馬遵上言自古丨/丨乃大臣丨丨不獲已而後)¶
(至於言責之人若大臣不能正之於前而/使小臣救之於已然之後其難易不侔矣)選舉之職(司/馬)¶
(光言臣備位宰相謹丨百官乃其職業而智識淺陋見/聞褊狹莫若使在位達官人丨所知然後克協至公野)¶
<pb:KR3k0030_WYG_083-8a>¶
(無遺賢矣欲乞朝/廷設十科取士)夾袋䟽賢(吕蒙正嘗問諸子曰我為/相外議如何諸子云大人)¶
(為相天下無事善甚但人言無能為事權多為同列所/爭公曰我但有一能善用人耳此真宰相事也公丨丨)¶
(中有册子每四方人替罷謁見必問其有何人才隨即/丨之朝廷求丨取之囊中故公為相文武百官各稱職)¶
(者以/此)宻籍記名(王文正公為相賓客滿坐無敢以私干/之者公察其可與言者召與語詢問四)¶
(方利病觀其才之/所長丨丨丨其丨)設科舉士(見上文選舉/之職下注)權衡人才(神/宗)¶
(謂執政曰吕公著之於人才其/言不欺如丨丨之稱物並同上)不用浮薄(眞宗初即位/李沆為相帝)¶
(嘗問治道所宜先沆曰丨丨丨丨新進喜事之人此最/為先帝問其人如梅詢曽致堯是也帝深然之故終帝)¶
(世數人皆不/進用言行録)稍旌亷退(文潞公為相因進對言嘗聞德/音以搢紳奔競非裁抑之無以)¶
<pb:KR3k0030_WYG_083-8b>¶
(厚風俗莫若丨丨丨丨之人則躁競者/知愧乃薦王安世韓維張瓌皆擢用焉)薦人不知(王文/正公)¶
(所薦人未嘗知冦凖私公求為使相公驚曰将相之任/豈可求耶已而制出除凖武勝軍節度使同中書門下)¶
(平章事凖入見泣曰非陛下知臣何以至/此真宗具道公所以薦凖者凖始愧歎)薦姪大用(吕/文)¶
(穆致仕真宗幸其宅問曰卿諸子孰可用公對曰臣諸/子皆豚犬不足用有姪夷簡任頴州推官宰相材也遂)¶
(至大/用)不市私恩(李沆為相有求差遣見其才可取必正/色拒之已而擢用或不足收用必和顔)¶
(温語以待之子弟問其故公曰用賢人主之事我若受/其請是市私恩也故峻絶之若其不用者既失所望又)¶
(無善辭此取/怨之道也)未嘗市恩(范忠宣公純仁在相位所薦士/未嘗知出於公公亦丨丨丨丨)¶
(意於人或謂公曰身為宰相豈可不牢籠天下士使知/出於門下公曰但願朝廷進用不失正人何必須使知)¶
<pb:KR3k0030_WYG_083-9a>¶
(出我門/下耶)屬意相端(注見/上文)凡事問旦(真宗朝王旦拜平章/事外撫四夷内和百)¶
(姓官吏得職天下富庶祥符之間頌聲洋溢旦之力也/兩府丨有大丨真宗曰曽與王旦議否且以為可即可)¶
(其委任如此陜郊處士魏野以詩寄旦曰聖朝宰相年/年出公在中書十四秋西祀東封俱已畢好来相伴赤)¶
(松遊旦感悟/遂求退分紀)趙呂並命(端拱元年參知政事呂䝉正為/中書侍郎兼户部尚書平章事)¶
(上諭丨普曰卿勿以位髙多縱勿以權勢自驕但能謹/賞罰舉賢良弭愛憎何憂軍國之不治朕若有過卿勿)¶
(面從古人耻其君不堯舜卿其念哉䝉正質厚寛簡有/重望不結黨與遇事敢言上嘉其無隠故與普俱重長)¶
(編/)文富並命(見前士夫/相慶注)三相當國(國初范魯公王祁公/魏僕射當國咸平中)¶
(吕文穆李文靖向文簡當國又至和中文潞公富鄭公/劉丞相當國退朝録又嘉熈初喬行簡平章事李宗勉)¶
<pb:KR3k0030_WYG_083-9b>¶
(史嵩之為左/右相邸報)三居相位(國朝以来丨丨丨丨惟/趙普與吕蒙正事畧)再世宰¶
相(國朝丨丨父子丨丨二家許吕/公申公韓魏公儀公朝野雜記)三世宰相(國朝丨丨/丨丨一家)¶
(吕文穆從子文靖從孫正獻朝野雜記又南渡以/来史越王浩子衛王彌逺從孫嵩之三代為相)兄弟¶
宰相(丨丨丨丨一家/韓康公莊敏)祖孫宰相(丨丨丨丨一家曽/魯公欽道並同上)相三¶
十年(端拱元年五月普常戒其子弟曰吾受寵逾分固/當以身許國私家之事我無預焉爾等各宜勉勵)¶
(勿重吾過故自宥命升宰丨出入丨丨/餘丨未始為其親屬求恩澤者長編)未四十相(本朝/丨丨)¶
(丨丨者范覺民三十一呉元忠何文/縝皆三十張魏公三十九朝野雜記)輔政十年(王曽姿/質端厚)¶
(人莫敢干以私其名重天下前後丨丨丨丨其所進退/士人莫有知者范仲淹嘗以問曽曽曰夫執政恩欲歸)¶
<pb:KR3k0030_WYG_083-10a>¶
(已怨使誰當仲/淹伏其言長編)為相一紀(王旦登柄用凡十八年/丨丨者凡丨丨國史)兩入¶
中書(李文正以司空致仕於家燈夕以安與就其宅召/至賜坐親酌飲之曰昉丨丨丨丨未嘗傷人害物)¶
(宜所享如此言行録又吕許公/張鄧公仁宗朝皆再入退朝録)三入中書(國朝丨丨丨/丨惟吕文穆)¶
(趙韓王/同上)三遷至相(宋琪興國八年正月以兵部員外郎/為右諫議大夫同判三司參知政事)¶
(十一月拜/平章事)大耐官職(向文簡除右僕射上謂李昌武曰/朕即位以來未嘗除僕射敏中應)¶
(甚喜賔客必多卿往觀之明日却對昌武徃見丞相方/謝客門無一人昌武入見之賀曰今日聞降麻士大夫)¶
(莫不歡慰公但唯唯又曰自上即位未嘗除端揆自非/眷倚殊絶何以至此公復唯唯又歴陳前世為僕射者)¶
(勲業之盛禮命之重公亦唯唯使人至厨中問有飲宴/者亦寂無一人明日再對乃具以所見對上笑曰向敏)¶
<pb:KR3k0030_WYG_083-10b>¶
(中丨丨丨/丨言行録)召至賜坐(見上文兩/入中書注)兩司對持(慶厯五年宰/相賈昌朝陳)¶
(執中言軍民之任自古則同有唐别命樞臣専主兵務/五代始令相輔亦帶使名至於國初尚緣舊制乾徳以)¶
(後其職遂分是謂丨丨丨丨大柄向以闢陜未寧兵議/須一復兹兼領適合權宜今西夏來廷防邉有序願罷)¶
(兼樞宻使/從之長編)百官班迎(至和二年詔凡宰相召自外者令/丨丨丨丨之自内拜者聽行上事)¶
(儀/)疾辭賜鬚(吕夷簡以丨丨/仁宗剪鬚賜之)命坐賜茶(先是宰相見天/子必丨丨丨丨)¶
(有大政事則面議之其餘號令刑賞但入熟狀猶有坐/而論道之遺意焉范質等自以前朝舊臣稍存形迹每)¶
(事輒具劄子進呈退即批所得聖㫖而同列書/字以志之後遂為定式葢自質等始也並同上)賜商霖¶
字(張文忠公商英傳時久旱不雨彗出天心商英拜相/之夕大雨如注彗星不見上喜親書商霖二大字賜)¶
<pb:KR3k0030_WYG_083-11a>¶
(之實/録)賜車攻詩(趙鼎為相上御書車攻詩宣示宰執鼎/入謝上曰車攻宣王中興之詩今當與)¶
(卿等夙夜勉勵以修/政事攘夷狄言行録)死蝗不賀(李沆為相時天下大蝗/真宗使人於野得丨丨)¶
(以示大臣明日它宰相請率百官賀公獨/以為不可後數日方奏事飛蝗蔽天長編)老鳯不去(曽/魯)¶
(公公亮自嘉祐秉政至熈寜中尚在雖年甚髙而精力/不衰故臺諫無非之者惟李復圭以為不可作詩云丨)¶
(丨池邊蹲丨丨饑烏臺上噤無/聲未幾曽公亦去東軒筆録)乗舟偏重(紹聖初章子/厚召入相與)¶
(陳瓘同舟因論國事陳瓘曰譬如此舟移置之左則左/重移置之右則右重俱不可也熈寜未必全是元祐未)¶
(必全非邵/氏聞見録)推車主行(見前文不/失和氣注)兒童皆知誦(施㸃字聖/與誠齊楊)¶
(先生以書遺公曰若盛徳大業丕績宏謨丨丨走卒丨/丨公而丨之至於斟酌元氣調和胾&KR0325;恢然有所兼容)¶
<pb:KR3k0030_WYG_083-11b>¶
(慨然無所顧慕用力勞而收效博者某知/之天知之非兒童走卒所與知也言行録)宦官不知名¶
(仁宗問王素孰可命以相事者素曰臣何敢言上曰姑/言之素曰惟丨丨宫妾丨丨丨者可充其選仁宗曰如)¶
(此則富弼可素曰/陛下得人矣長編)王元之待漏院記(天道不言而品物/亨歳功成者何謂)¶
(也四時之吏五行之佐宜宣其氣矣聖人不言而百姓/親萬邦寜者何謂也三公六道六卿分職宜張其教矣)¶
(是知君逸於上臣勞於下法乎天也古之善相天下者/自臯䕫至於房魏可數也是亦不獨有其徳亦皆務其)¶
(勤耳况夙興夜寐以事一人卿大夫尚爾况宰相乎朝/廷自國初因舊制設宰相待漏院于丹鳳門之右示勤)¶
(政也至若北闕向曙東方未明相君啓行煌煌火城相/君至止噦噦鸞聲金門未闢玉漏未滴撤盖下車于焉)¶
(以息待漏之際相君得不有思乎其或兆民未安思使/㤗之四夷未附思使来之兵革未息何以弭之田疇多)¶
<pb:KR3k0030_WYG_083-12a>¶
(荒何以闢之賢人在野思使進之佞臣在朝思使黜之/六氣不和災眚荐至仍避位以禳之五刑未措欺詐曰)¶
(生請脩徳以釐之憂心冲冲待旦而入九門未啓四聰/甚邇相君言焉時君納焉皇風於是以清夷蒼生以之)¶
(而富庶若然者總百官食萬錢非幸也宜也其或私讎/未復思所遂之舊恩未報恩所榮之子女玉帛何以致)¶
(之車馬器玩何以取之奸人附勢我將陟之直士抗言/我將黜之三時告災君有憂色搆巧辭以説之羣吏弄)¶
(法君聞怨言進謟言以媚之私心慆慆假寐而坐九門/既開重瞳屢回相君言焉時君惑焉政柄於是乎隳哉)¶
(帝位以之而危矣若然則死下獄投逺方非不幸也亦/宜也是知一國之政萬人之命懸于宰相可不慎哉復)¶
(有無毁無譽旅進旅退竊位而茍禄備貪而全身哉亦/無所取焉棘寺小吏禹偁偶為文請誌院壁用示于執)¶
(政/者)歐陽公晝錦堂記(仕宦而至將相富貴而歸故鄉此/人情之所榮而今昔之所同也盖)¶
<pb:KR3k0030_WYG_083-12b>¶
(士方窮時困阨閭里庸人孺子皆得易而侮之若季子/不禮于其嫂買臣見棄于其妻一旦髙車駟馬旗旄導)¶
(前而騎卒擁後夾道之人相與駢肩累迹瞻望咨嗟而/所謂庸夫愚婦者奔走駭汗羞愧俯伏以自悔罪於車)¶
(塵馬足之間此一介之士得志當時而意氣之盛昔人/比之衣錦之榮者也惟大丞相衛國公韓琦也則不然)¶
(世有令徳為時名卿自公少時已擢髙科登顯仕海内/之士聞下風而望餘光者盖亦有年矣所謂將相而富)¶
(貴皆公所宜有非如窮阨之人僥倖得志於一時出於/庸夫愚婦之不意以驚駭而誇耀之也然則髙牙大纛)¶
(不足為公榮桓圭衮裳不足為公貴惟徳被生民而功/施社稷勒之金石播之聲詩以耀後世而垂無窮此公)¶
(之志而士亦以此望於公也豈止誇一時榮一鄉哉公/在至和中嘗以武康之節来治于相乃作畫錦之堂於)¶
(後圃既又刻詩于石以遺相人其言以快恩讐矜名譽/為可薄盖不以昔人所誇者為榮而以為戒於此見公)¶
<pb:KR3k0030_WYG_083-13a>¶
(之視富貴為如何而其志其言有曰前軰為大官不過/持循法度主張公道知無不言復君以徳公行賞罰進)¶
(賢退不肖而已今日事有至難風俗敗壊官吏苟且强/敵在前邉備未立如之何其可為也熹愚不肖深有所)¶
(疑葢凡明公之所易者皆古人之所難而明公之所難/者乃古人之所易也反復思慮不得其說将以質之左)¶
(右而未暇也今者敢因修慶而冐以為請伏惟明公試/反諸心而以事理之輕重本末權之誠知夫真難易之)¶
(所在而有以用其心焉則亦無難之不易矣詩曰/伐柯伐柯其則不逺願明公留意則天下幸甚)¶
詩集待堯舜(富公阮爰立士夫皆相慶王逄原有詩云/直須丨見為丨丨未敢輕浮作頌聲吕氏)¶
(廣/記)一䕫契(惟仲淹弼丨丨一/丨慶厯聖徳詩)赤松遊(聖朝宰相年年出/公在中書十四秋)¶
(西祀束封俱已畢好來相/伴丨丨丨魏野寄王旦詩)青春好(朝廷有道丨丨丨門/館無私白日長本朝)¶
<pb:KR3k0030_WYG_083-13b>¶
(詩/)廟堂端委(但令丨丨坐丨丨北狄/西戎談笑了歐公詩)門館無私(見上/注)無¶
地樓臺(有官居鼎鼐丨丨起/丨丨魏野上冦萊公)春圃桔橰(風定曉園蝴蝶/閙雨餘丨丨丨)¶
(丨閒王/荆公詩)收斂成功(須臾慰滿三農望丨丨丨/丨寂似無韓魏公雪詩)且看晩節¶
(不羞老圃秋容淡丨丨黄/花丨丨香韓魏公重陽詩)¶
　¶
　¶
　¶
　古今合璧事類備要後集卷十四¶
