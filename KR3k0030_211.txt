# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:07.102257
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 别集卷五
<pb:KR3k0030_WYG_211-1a>¶
欽定四庫全書¶
　古今合璧事類備要别集卷五¶
　　　　　　　　　　　　宋　謝維新　撰¶
　都邑門¶
　　嶮要¶
　輿地提綱(天下之嶮要不勝言也善用嶮者常使嶮/在我而不使在敵嶮在我則敵不容窺嶮)¶
　(在敵則我反制於敵矣試相與論天下之嶮要可乎/夫左崤函右隴蜀秦闗之險也西有濁河之限北有)¶
　(勃海之利齊國之嶮也鄭之嶮在虎牢蜀之嶮在劒/閣吳之嶮襟三江而帶五湖楚之嶮城方城而池漢)¶
<pb:KR3k0030_WYG_211-1b>¶
　(水趙不據井陘使信得之故趙為信虜陳豨不據邯/鄲使漢有之故豨為漢擒自古嶮要之地當使在我)¶
　(而不當使在敵嶮要不在我而在敵則敵得以用之/而制我矣或者猶曰四嶽三塗陽城太室荆山終南)¶
　(非不嶮也而所厯非一姓三苗氏以洞庭彭蠡為嶮/夏桀之居以伊闕羊腸為嶮商受之國以孟門太行)¶
　(為嶮嶮則嶮矣而今安在哉抑豈知嶮不可失亦烏/可恃故魏文侯寳山河之固而吴起以為在徳不在)¶
　(嶮晉平公恃其國之嶮而司馬侯乃以不可為固言/之然則彼特徒嶮而已矣徒嶮而無徳未有不亡者)¶
　(也後之立國者慎毋以嶮為可/恃而反求諸其徳則亦庶幾矣)¶
事類地險(天嶮不可升也丨丨山川丘陵也王公設/險以守其國險之時義大矣哉易坎卦)要¶
塞(孟夏之月命司徒循行積聚無有不斂坏城郭戒門/閭修鍵閉慎管籥固封疆備邊竟完丨丨謹闗梁塞)¶
<pb:KR3k0030_WYG_211-2a>¶
(溪徑注丨丨邊城/要害處記月令)阻路(司險掌九州之圖以周知其山/林川澤之丨而達其道丨設國)¶
(之五溝五凃而樹之林以為阻固皆有守禁而達其道/丨國有故則藩塞丨丨而止行者以其屬守之唯有節)¶
(者達之/禮夏官)巖邑(鄭莊公即位姜氏為叔段請制公曰制丨/丨也虢叔死焉他邑唯命注虢叔東國君)¶
(恃制巖嶮而不修/徳鄭滅之左隠傳)秦殽陵(秦伐鄭召孟明西乞白乞使/出師於東門之外蹇叔哭之)¶
(曰孟子吾見師之出而不見其入也公使謂之曰爾何/知中夀爾墓之木拱矣蹇叔之子與師哭而送之曰晉)¶
(人禦師必於殽殽有二陵焉其南陵夏后臯之墓也其/北陵文王之所辟風雨也必死是間余收爾骨焉注此)¶
(道在二殽之間南谷中谷深委曲兩山相嶔故可以避/風雨古道由此魏武帝西討巴蜀惡其嶮而更開北山)¶
(髙道又以其深嶮/故左僖三十二)楚方城(諸侯遂伐楚楚子使屈完如/師齊侯陳諸侯之師與屈)¶
<pb:KR3k0030_WYG_211-2b>¶
(完乗而觀之齊侯曰以此衆戰誰能禦之以此攻城何/城不克對曰君若以徳綏諸侯誰敢不服君若以力丨)¶
(國丨丨以為城漢水以為池雖衆無所用之屈完及諸/侯盟注方城山在南陽華縣南言竟土之逺漢水出武)¶
(都至江夏南入江言/其險固以當城池)齊平隂(諸侯㑹于魯濟同伐齊丨/侯禦諸丨丨塹防門而守)¶
(之廣里夙沙衛曰不能戰莫如守險弗聴諸侯之士門/焉齊人多死云云齊侯登巫山以望晉師晉人使司馬)¶
(斥山澤之險難所不至必斾而疏陳之齊/侯見之畏其衆也乃脱歸左襄十八年)鄭虎牢(諸侯/㑹于)¶
(戚孟獻子請城虎牢以偪丨年/注丨丨舊鄭地今屬晉襄二)魯武城(呉伐魯子洩率故道或/嶮從武城初武城人)¶
(有因於吴竟田焉拘鄫人之漚菅者曰何故使吾/水滋及吴師至拘者道之以伐武城克之左襄八)孟氏¶
保障(魯将堕成公斂處父謂孟孫墮成齊人必至於北/門且成丨丨之丨丨也無成是無孟氏也子偽不)¶
<pb:KR3k0030_WYG_211-3a>¶
(知我将不墮冬十二月/公圍成弗克左定十二)趙氏保障(趙簡子以尹鐸為晉/陽請曰以為繭絲乎)¶
(抑為保障乎簡子曰保障哉後智伯攻丨丨襄子乃走/晉陽三家以國人圍而灌之城不沒者三板沈竈産鼃)¶
(民無叛意通/鑑周威烈紀)晉國河山(晉侯宋公齊國歸父崔夭秦小/子憗次于城濮楚師背酅而舍)¶
(晉侯患之子犯曰戰也戰而捷必得諸侯若其不捷表/裏山河必無害也注丨丨外丨而使丨左僖二十八)¶
魏國山河(魏武侯浮西河而下中流顧謂吴起曰美哉/山河之固此魏國之寳也通鑑周安王紀)¶
巴蜀道陿(丨丨相攻秦恵王欲伐蜀以為丨嶮丨難/至命司馬錯伐取之通鑑周慎靚王紀)巴¶
蜀道嶮(項與范增隂謀曰丨丨丨丨秦之遷人皆居之/乃曰巴蜀亦闗中地也故立沛公為漢王王丨)¶
(丨漢中都南鄭而三分闗中三秦降将章/邯等三人以距塞漢路通鑑漢髙帝紀)燒絶棧道(漢/王)¶
<pb:KR3k0030_WYG_211-3b>¶
(之國張良送至漢中漢王遣良歸韓良因説漢王丨丨/所過丨丨以備諸侯盜兵注棧棚也架木為之亦名閣)¶
(道史張/良傳)築為甬道(漢擊楚於滎陽大破之楚以故不能/過滎陽而西漢王軍滎陽丨丨丨丨)¶
(屬之河以取敖倉/粟通鑑髙帝紀)車不得方(韓信張耳以兵數萬東擊/趙二王及成安君陳餘聞)¶
(之聚兵井陘口號二十萬廣武君李左車説成安君曰/韓信張耳乗勝逺鬬其鋒不可當云云今井陘之道丨)¶
(丨丨丨軌騎不得成列數百里其勢粮食必在後願足/下假臣竒兵三萬人從間道絶其輜重足下深溝髙壘)¶
(勿與戰不十日而兩将之頭可致於麾下否則必為二/子擒矣成安君常自稱義兵不用詐謀竒計韓信使人)¶
(間視知其不用廣武君策大喜乃敢引兵遂下未至井/陘三十里止舍平旦鼓行出井陘口大戰破趙軍韓信)¶
(傳/)軍不得渡(齊楚與漢夾濉水而陣韓信夜令人為萬/餘囊盛沙壅水上流引軍半渡擊龍且佯)¶
<pb:KR3k0030_WYG_211-4a>¶
(不勝還走龍且果喜曰固知信怯遂追之信使人決壅/囊水大至龍且軍大半丨丨丨即急擊殺龍且虜齊王)¶
(同/上)船不得去(公孫述遣田戎等據荆門虎牙横江水起浮/橋闗樓主攅柱以絶水道結營跨山以塞陸)¶
(路拒漢兵漢遣岑彭攻田戎不克彭令軍中募攻浮橋/先登者上賞於是偏将軍魯竒應募而前時東風狂急)¶
(魯竒船逆流而上直衝浮橋而攅柱有反杷鈎竒丨丨/丨丨竒等乗勢殊死戰因飛炬焚之風怒火盛橋欄崩)¶
(燒彭長驅入江/闗後光武紀)依洛陽阻(來歙得二千餘人伐山開道/從番須囘中徑襲畧陽斬隗)¶
(囂守将金梁囂大驚曰何其神也帝聞得畧陽喜曰畧/陽囂所依阻心腹已壊則制其支體易矣來歙傳)¶
拒浩亹隘(馬成等破河池遂平武都先零諸種羌數萬/人屯聚冦鈔丨丨丨丨成與馬援深入討擊)¶
(大破之注浩音誥亹音門金城邑舋者水流/峽山間兩岸深若門焉俗呼閣門河馬成傳)氊裹推轉¶
<pb:KR3k0030_WYG_211-4b>¶
(晉鄧艾伐蜀進至隂平鑿山通道造作樓閣山髙谷深/至為艱嶮又粮運将匱瀕於危殆艾以丨自丨丨丨而)¶
(下将士皆攀木緣崖魚貫而進/先登至江油長驅而前三國志)鐵鎖横截(吴人於江磧/要害處丨丨)¶
(丨丨之又作鐵錐長丈餘暗置江中以逆拒舟艦晉王/濬作大筏數十方百餘步縛草為人被甲持斧令善水)¶
(者以筏先行遇鐵錐處輒著筏而去又作火炬長十餘/丈大數十圍灌以麻油在船前遇鎖燃炬燒之須臾融)¶
(液㫁絶於是船無所/礙克金陵晉史濬傳)長江天塹(隋伐陳陳後主謂建康/王氣在北來者無不摧)¶
(敗孔範曰丨丨丨丨古以為限虜/軍豈能飛渡通鑑長誠闕)雍州天府(唐髙祖都/長安至代)¶
(宗時吐蕃犯京代宗幸陜程元振請正都洛陽郭子儀/曰丨丨古稱丨丨之國右隴蜀左殽函地方數千里帶)¶
(甲十餘萬真用武之國秦漢所以成帝業也洛陽地陜幸/阨纔數百里險不足以為防適為闗場惟及時亟還以)¶
<pb:KR3k0030_WYG_211-5a>¶
(天下帝遂還京/師唐子儀傳)重在闗隘(攻燕山之地北戎入燕有三/闗之限曰松亭曰古北曰居)¶
(庸而平州之東有榆闗實金人入㓂之路凡此數闗可/以限蕃漢一夫守之可以當百宣和奸臣知取燕而不)¶
(知取燕之險蓋燕之重以有闗限之蔽也得燕而無險/與不得燕何異况平州與燕山異路當時金人但未歸)¶
(燕京六州耳即未嘗盡得闗内之地而金人自/平州而入冦此乃議割燕山不明地理之故也)金在沙¶
漠(神宗元豐五年种諤上言厯觀前世本路敵人與中/國隔限者利害丨丨丨丨若彼率衆度漠入攻彼先)¶
(困我渡漠往攻則我先困然而西戎常能為邊患者以/漠南有山界之粟可食山界之民可使有山界之要害)¶
(險固可守若能使漠南無此則彼之贏/粮罷師自可以開闗延敵以待勞聖政)江南七渡(左司/諫吴)¶
(表臣言大江之南上自荆鄂下至常潤十郡之間其要/𦂳處不過七渡上流最急者三荆南之公安石首岳之)¶
<pb:KR3k0030_WYG_211-5b>¶
(北津中流最𦂳者二鄂之武昌太平之采石下流最𦂳/者二建康之宣化鎮江之瓜州是也惟此七渡當擇官)¶
(兵修器械其餘畧為之防足/矣詔以付沿江守師長編)淮南三口(嘉定七年七月/真徳秀直前奏)¶
(言今淮東要害在清河之口敵之粮道實出於兹而淮/隂無尋丈之城無尺寸之兵徒以山陽可恃而已然山)¶
(陽雖大前無淮陽之蔽後無寳應之援若敵以軍兵遮/前竒兵㫁後則髙郵淮陽之路絶而山陽之形孤山陽)¶
(不守則通泰危而江浙震矣淮西粮道在渦潁之口敵/之粮道亦自此而出而濠梁安豐城則單薄地則堙狹)¶
(兵則單虚徒有廬和可恃而已然有安豐之屏扞則敵/始不得以犯合肥有濠梁之蔽則敵始不得以走厯陽)¶
(借有他逕可由而吾以廬和當前而濠夀㫁後則彼有/腹背之虞我有掎角之助其能深入乎欲固兩淮須防)¶
(三口此非臣/之臆説也)李白蜀道難(嗟吁&KR1077;危乎髙哉蜀道之難/難於上青天蠶叢及魚鳬開)¶
<pb:KR3k0030_WYG_211-6a>¶
(國何茫然爾來四萬八千嵗不與秦塞通人烟西當太/白有鳥道可以横絶峩眉巔地崩山摧壯士死然後天)¶
(梯石棧相鈎連上有六龍囘日之髙標下有衝波逆折/之囘川黄鶴之飛尚不得過猿猱欲渡愁攀援青泥何)¶
(盤盤百步九折縈巖巒捫參厯井仰脅息以手撫膺坐/長歎問君西遊何當還畏途巉巖不可攀但見悲烏號)¶
(古木雄飛呼雌遶林間又聞子規啼夜月愁空山蜀道/之難難於上青天使人聴此凋朱顔連峯去天不盈尺)¶
(枯松倒掛倚絶壁飛湍瀑流争喧豗砅崖轉石萬壑雷/其嶮也如此嗟爾逺道之人胡為乎來哉劒閣峥嶸而)¶
(崔嵬一夫當闗萬人莫開所守或匪親化為狼與豺朝/避猛虎夕避長蛇磨牙吮血殺人如麻錦城雖云樂不)¶
(如早還家蜀道之難難於/上青天側身西望長咨嗟)華翠徵讜議(臣聞屯守之地/當其衝要則一)¶
(人之力可以敵萬矣非其衝要則萬夫之勇不足以敵/一人故秦人守要害之地而并吞六國司馬仲達據四)¶
<pb:KR3k0030_WYG_211-6b>¶
(達之衝而吴蜀不敢争齊人之守渤海鄭人之戍虎牢/孔明之屯渭南孫權之塢濡須皆是道也然一國有一)¶
(國之衝要天下有天下之衝要不知重守其所謂要害/之區而一切泛然於賊人不由之道則兵旅日增費用)¶
(日廣吾見其勞師匱財於非所用力之地彼間之可乗/隙之可伺固亦自若而堂堂之中國将為無人之境矣)¶
(今日之形勢閩蜀之外莫淮漢急也故淮東之地屯儀/真維揚以當漣泗海亳之衝屯合肥南巢以當渦濠汝)¶
(潁之衝漢中之地屯黄崗漢陽以㫁安復之衝屯襄陽/樊城以㫁唐鄧之衝此其選擇形勢精據利便固無可)¶
(議然地之相去千有餘里其間小逕間道姑置不論通/都天驛平原曠野類皆屯戍遺闕臣竊憂之取淮而言)¶
(自柘臯南巢草鞋嶺野父山廬江至瓦隔河固足以入/江自安豐桃城金牛航步沙湖版橋羅塲鎮至盤小寨)¶
(亦足以入江矣然算陂巢口之水峻如瀉油鐵脚楊梅/之峭如立壁敵雖雲蒸霧集倍道而至中間險阻﨑嶇)¶
<pb:KR3k0030_WYG_211-7a>¶
(林木茅塞未足深畏至若自濠梁升髙山麗山大青山/韮山定逺黄蓮皇甫山梁縣望桑根山宣宗而至項亭)¶
(則東西數舍南北一望髙則平崗小坡不過尋丈卑則/淺溝狹澗不過數步既無闗隘可以遏其鋒復無屯戍)¶
(可以絶其後賊若勁從此徑突入和州屯兵楊林梁山/白山等處控扼大江東浚柵江裕溪以造舟楫比浚東)¶
(闗肥水以通漕運借曰未能涉我風濤之險所謂國家/湖南江西嵗計米麥之運不敢東下則版曹告匱而骨)¶
(髓先枯浙西淮東按月茶鹽榷貨之商不敢西上則諸/路總司無措而肝腦先潰此濠梁厯陽之虚實江淮之)¶
(勝負係焉可無重兵以守之耶取漢而言自長樂平林/新店陽城石井河步石河而入安河固足以入漢自桐)¶
(柏范荘馬崗補口勸羊湖營河而入随河亦足以入漢/矣然應山大靖尚有郷兵圍結土門九里尚有舊闗故)¶
(壘敵雖越險而來亦不足畏至若自唐州湖陽分界山/至棗陽自車橋湯川至郢州自湖窊走馬崗道入林上)¶
<pb:KR3k0030_WYG_211-7b>¶
(石至随州則北自唐鄧南至漢水無林可依無澗可隔/雖有兖河守把之卒而地無闗隘不足以扼其衝雖有)¶
(華陽棗林義勇之兵而勢非險阻不足以抗其鋭賊若/勁從此徑突入漢右復取樊城栁林山谷石堰長蘭白)¶
(本等處直渡漢水北據荆門虎牙斑竹馬梁諸闗以為/自固之策南據江陵建陽潜江以為屯守之計置襄陽)¶
(於不攻而前襲荆南則襄陽已在其圏圓之中棄光化/於不争而逺憑巫峽則光化已居其囊括之内借曰未)¶
(能舳艫千里以争我東下之勢所謂三巴之險已塞而/吴蜀有離析之憂荆襄之區不全而江淮無掎角之勢)¶
(此随州棗陽之虚實荆襄之得失係焉是豈可以不問/耶近日諸将惟知以重兵固守渦口南巢而濠梁定逺)¶
(反視為閒慢之地故賊兵大入於環滁厯陽之郊惟以/重兵固守神馬坡樊城而車橋胡窊上石反視為不急)¶
(之所故賊兵大入於安復郢随之境此其衝要自今宜/令行下淮漢帥臣搜尋前件險隘分兵固守差官節制)¶
<pb:KR3k0030_WYG_211-8a>¶
(明立斥堠近置策應吾軍進取留此以為徑捷之道而避/取其有先入之便賊軍入冦則設此以為掩襲之所而)¶
(其有闞我之謀則三邊之形勢可全而/淮漢之津可無濟涉之憂矣是謂屯要)¶
詩集崆峒薄(塞外苦厭山南行道彌惡岡巒相纒亘雲/水氣參錯材逈硤角來天窄壁面削磎西)¶
(五里石奮怒向我落仰看日車側俯恐地軸弱魑魅哭/有風霜霰浩漠漠昨憶踰隴坂髙秋視吴岳東笑蓮花)¶
(卑北知丨丨丨超然侔壯觀已謂隠寥/廓突兀猶趁人及兹嘆冥漠杜青陽峽)棧道濕(細泉兼/輕冰沮)¶
(洳丨丨丨不辭辛苦行迫此短亭急石門雲雷隘古鎮/峯巒集旌竿暮慘澹風水白刃澁胡馬毛成單防虞此)¶
(何及嗟爾逺戍人山/寒夜中泣杜龍門鎮)𤣥自兹(晨發赤谷岸險難丨丨丨/亂石無改轍我車已載脂)¶
(山深苦多風落日/童稚飢杜赤谷)不可度(行邁日悄悄山谷勢多端雲/門轉絶岸積阻霾天寒寒峽)¶
<pb:KR3k0030_WYG_211-8b>¶
(丨丨丨我實衣裳單况當仲冬交泝㳂増波瀾野人尋/烟語行子傍水餐此生免荷殳未敢辭路難社寒峽)¶
不易論(道路栗亭西上想鳳凰村季冬攜童稚辛苦赴/蜀門南登木皮嶺艱嶮丨丨丨汗流被我體祁)¶
(寒為之暄逺岫争輔佐千巖自崩奔始知五岳外别有/他山尊仰干塞天明俯入裂厚坤云云髙有廢閣道摧)¶
(折如短轅/杜木皮嶺)未可傍(惟天有設嶮劒閣天下壯連山抱西/南石角皆北向兩崖崇墉倚刻畫城)¶
(郭狀一夫怒臨闗百萬丨丨丨珠玉走中原岷峩氣悽/愴三皇五帝前雞犬莫相放後王尚柔逺職貢道已喪)¶
(至今英雄人髙視見霸王并吞與割據極力不相讓吾/将罪真宰意欲鏟疊嶂恐此復偶然臨風黙惆悵杜劒)¶
(門/)大鷄斷(十月隂風盛北風無時休茫茫洞庭岸與子/維雙舟霧雨晦争枻波濤怒相投丨丨丨四)¶
(徳糧絶誰與媒相去不容步嶮如礙山丘云云能令/暫開霽過是吾無求韓洞庭湖阻風贈張十一著)驛¶
<pb:KR3k0030_WYG_211-9a>¶
馬隤(念昔從君渡湘水大帆夜劃窮髙桅陽山鳥路出/臨武丨丨摳地驅頻丨踐蛇茹蠱不擇死忽有飛)¶
(詔從天來/韓憶昨行)車輪摧(羊腸路詰曲/丨丨為之丨)如馬戒舟(巨石水中央/江寒出水長)¶
(沈牛答雲雨丨丨丨丨航天意存傾覆神功/接混茫干戈連解纜行止憶垂堂杜灔澦堆)射工伺影¶
(瘴江南去入雲烟望盡黄茆是海邊山腹雨晴添象跡/潭心月煖長蛟涎丨丨巧丨遊人丨&KR0275;母偏驚旅客船)¶
(從此憂來非一事豈容華/髮待流年杜嶺南江行)瞿塘誰敢過(白帝城邊足風/波丨丨夜月丨)¶
(丨丨李白/荆州歌)北上何所苦(丨丨丨丨丨北上緣太行磴道/盤且峻巉巖淩穹蒼馬足蹶側)¶
(石車輪榷高岡沙塵接幽州烽火連朔風殺氣毒劍㦸/嚴風烈衣裳奔鯨夾黄河鑿齒屯洛陽前行無歸日返)¶
(顧君舊郷云云汲水澗谷阻採薪隴坂長猛虎又掉尾/磨牙皓秋霜云云嘆此北上苦停驂為之傷何日王道)¶
<pb:KR3k0030_WYG_211-9b>¶
(平開顔覩天光/李白北上行)濤浪相衝撞(廬山高哉幾千仞兮根盤/幾百里截然屹立乎長江)¶
(長江西來走其下是為楊瀾萬里兮洪濤巨浪日夕相/卷撞上磨青蒼以黯靄下壓厚土之洪厖歐陽廬山髙)¶
江山昔最雄(平時都邑今為陋敵國丨丨丨丨丨荆楚/先賢多勝迹不辭攜酒問鄰翁歐陽公夷)¶
(陵嵗暮書事/呈元珍表臣)¶
　¶
　¶
　¶
　古今合璧事類備要别集卷五¶
