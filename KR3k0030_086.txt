# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:04.290568
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 後集卷十七
<pb:KR3k0030_WYG_086-1a>¶
欽定四庫全書¶
　古今合璧事類備要後集卷十七¶
　　　　　　　　　　　　宋　謝維新　撰¶
　樞屬門¶
　　都副承㫖¶
　歴代㳂革(五代有承㫖副承㫖以諸衛將軍充職源/國朝大平興國中以楊守一充都承㫖都)¶
　(始也是時都承㫖副承㫖多用士人真宗後稍稍遂/用吏人歐陽修建言請復舊制不克行熈寜二年始)¶
　(以東上閤門使李評為樞宻都承㫖李綬為之副不/用院吏而更用士人自評治也續會要初評受命文)¶
<pb:KR3k0030_WYG_086-1b>¶
　(潞公為樞使以舊制見不為禮評訴於上命檢故事/不獲乃詔都承㫖副承㫖見樞宻使副並始閤門使)¶
　(禮熈寧五年以尚書比部貟外郎集賢校理同修起/居注曽孝寛為起居舎人充史館修撰兼都承㫖先)¶
　(是或用士人亦止於右職中選用文館兼領自孝寛/始也元豐三年用張誠一為客省使都承㫖自是都)¶
　(承㫖自是都承復用武臣續會要元祐中復以文臣/帶待制充都承㫖哲宗職官志至崇寧以後則專用)¶
　(武臣矣四朝志紹興二年權禮部侍郎趙子畫充徽/猷閣待制宻院都承㫖自改官制後始除大臣自子)¶
　(畫始中興系年録建炎四年髙宗在會稽以武臣辛/道為都承㫖頗用事紹興元年十二月辛道宗既免)¶
　(乃詔依元祐職制置都承㫖一貟並差兩制為之中/興會要然但聞一二人而已淳熈中王抃久用事孝)¶
　(宗惡焉遂/復用士人)¶
<pb:KR3k0030_WYG_086-2a>¶
事類口占兵數(魏仁浦為樞宻副承㫖周祖問屯兵之/數及將校名氏令取簿參視之仁浦曰)¶
(臣悉能記之遂口占而疏舉/籍以校一無差誤五代史)掌宣密命(都承㫖副都承/㫖丨承丨丨丨)¶
(通領院務若便殿侍立閲試禁衛兵校則/隨事敷奏承所得㫖以授有司四朝志)始用士人(熈/寧)¶
(三年始以東上閤門使李評為樞宻都承㫖李綬/為之副不用院吏而更用士人自評始也續會要)復用¶
儒臣(蕭正肅燧例知閣官兼承㫖或怙寵招權孝宗思/丨丨丨丨淳熈九年正月命公以龍圖閣待制為)¶
(之公言績帥餘風未殄羣臣進言非迎合獻諛/則强辨邀譽當察誠偽虚實上稱善孝宗聖政)文館兼¶
領(熈寧五年以尚書比部貟外郎曽孝寛充史館/修撰兼都承㫖丨丨丨丨自孝寛始續會要)正人¶
宜留(劉安世作都承㫖待制范相純仁之出由安世章/疏已而復拜吕相大防遂擬安世真定宣仁難之)¶
<pb:KR3k0030_WYG_086-2b>¶
(吕云劉安世曽言范純仁今既復用宜少避之宣仁曰/今既不作言事官自不相妨其後樞宻院奏事宣仁申)¶
(前語韓師朴忠彦如吕之對宣仁曰/如此丨丨丨且丨朝廷遂輟言行録)請委疆事(王巖叟/字彦林)¶
(為樞宻都承㫖湖北諸蠻互出擾邊公請專以疆事委/荆南唐義問遂以草檄文喻義問以朝廷方敦尚恩信)¶
(勿為徼倖功賞之意其/後終底綏寧言行録)為言邊防(洪文安遵兼權樞宻/院都承㫖公既以近)¶
(臣兼承宻㫖邊防民隠每為上言三衙春夏秋馬夏菰/城仰給蘇湖秀三州適積水冒田有司預請倍輸夏麥)¶
(以補芻粟北狄索劉孝恭等二百家公皆執不可軍器/刓弊命公料簡公區别良窳衆謂熟於軍旅者不能也)¶
(上以是有大用/意周益公集)侍立敷奏(都承㫖從五品副都承㫖正/六品通領院務及承百司之)¶
(事檢察主事以下功過而陞黜之凡御崇政延和殿則/陞以丨丨若禁衛兵校試技藝及蕃國入見則隨事丨)¶
<pb:KR3k0030_WYG_086-3a>¶
(丨所得㫖以授有司/神宗正史聀官志)侍立受讀(每崇政殿臨決庶務則/承㫖丨丨殿前侍衛司)¶
(奏事則承㫖而/丨丨之會要)參右府務(右府管天下之機務而承㫖/佐佑參總焉淇水除張誠一)¶
(制/)贊右府謨(除范純禮制丨丨/丨許丨之㣲曲阜)陪輔帷幄(除劉奉臣制/云丨丨丨丨)¶
(以承/宻㫖)副介樞機(除曹誘制云樞機之地親承密/㫖雖在副介亦須得人並同上)¶
　　檢詳¶
　歴代㳂革(檢詳之職古無之國朝熈寧四年詔以編修/經武要略官四人王存陳侗陳奉世蘇液檢)¶
　(詳樞宻院諸房文字禮遇視中書檢正官元豐三年/詔定置三貟及改官制檢詳官尋罷續會要建炎三)¶
　(年樞宻院請依祖宗朝置檢詳諸房文字兩貟叙位/在左右司之下紹興二年詔樞宻院已置都承㫖一)¶
<pb:KR3k0030_WYG_086-3b>¶
　(貟减檢詳一貟樞宻請置二員從之中興會要三十/二年詔樞宻院諸房令檢詳書擬從左右司請也乾)¶
　(道二年詔樞宻院檢詳係掌朝廷機要文字不許/出謁及接見賔客亦令遵兩省官施行孝宗會要)¶
事類樞掾(熈寧五年詔檢詳文字劉安世自擢置/丨丨奉職不苟可除集賢校理實録)機屬¶
(神宗朝除范育檢詳文字制曰右府典領/樞丨而設丨于下以覈其事李凊臣行)掌機要(乾道/二年)¶
(詔樞宻院檢詳係丨朝廷丨/丨文字不許出謁賔客會要)典樞機(見前機屬注宻吕/大忠檢詳樞  院)¶
(吏兵房文字令丨義勇丨丨大忠言養兵猥衆國用日/屈漢之屯田唐府兵善法也弓箭手近於屯田義勇近)¶
(於府兵擇用一焉/兵屯可省矣事略)申酌故實(陳居仁字安行樞屬闕貟/方以著廷名進擬上曰陳)¶
(居仁今為何官對曰為郎上曰豈有人材如居仁而可/久為郎者乎即除樞宻檢詳文字二樞不受私謁差遣)¶
<pb:KR3k0030_WYG_086-4a>¶
(恩例悉令投牒送檢詳所公為之考令丨丨/丨丨可否立决右選翕然歸心樓攻媿集)謀作文書¶
(劉子羽樞宻院檢詳文字張魏公同知樞宻范㻴來赴/行在張公奏瓊大逆不道獨與子羽宻丨夜召子羽及)¶
(選宻院謹飭吏數人丨丨丨劄榜皆備鎻吏于府中翌/早公赴都中召瓊議事瓊從兵隘塗巷意象自若坐定)¶
(子羽亟取寫勑黄紙請前揖瓊下曰有勑將軍宜下大/理置對命縛瓊送大理寺子羽已張榜于省門親以㫖)¶
(勞瓊衆頓刄應諾瓊論死/兵分𨽻神武軍晦巷文集)㫖撰詔檄(紹興三十一年元/顔亮叛盟時洪文)¶
(敏公邁仕樞宻院檢詳宰傳/相傳丨令丨書丨榜丨家)簉屬幄籌(慶元/制)覈事右府¶
(見前機/屬注)熈寧詔置(丨丨四年以編條經武要略官王存/等四人檢詳樞宻文字秩序俸給視)¶
(中書檢正/官會要)¶
<pb:KR3k0030_WYG_086-4b>¶
　　編修官¶
　皇朝㳂革(編修官之職古無之編國朝慶歴四年史/館王洙承㫖單士寧  修例册編修之名)¶
　(自此始分紀熈寧三年以館職王存顧臨等同編經/武要略兼剛定諸房例册元祐四年詔宻院條例久)¶
　(未編修又自官制後舊事𨽻他司所存者亦未删正/命承㫖司取索編修以奉議郎蔡駰寇德郎衞規充)¶
　(編修官續會要舊以四貟為額紹興兵興裁省其半會要/三年樞宻請置檢詳二貟編修止存一貟後復中興)¶
事類刪取法制(熈寧二年樞宻院乞將祖宗以來法制/所宜施行於久逺者並與刪取大㫖著)¶
(為畫一及聖政釐革條章檢尋本院文書以次紀録其/事目曰兵制几招捒屯戍訓諫之類皆附焉曰馬政曰)¶
(邊防曰夷狄曰屬國曰守城曰器械曰捕盜曰選材曰/責效各以其事類相從一如兵制候編成策仍於逐門)¶
<pb:KR3k0030_WYG_086-5a>¶
(各留空紙以備書載將來處置事/件從之詔以經武要略為名會要)編録條例(熈寧九年/宣徽比院)¶
(使王拱辰言本院前後降宣劄條例文字及逐旋聖㫖/指揮不可遺墜乞行丨丨所貴朝廷故事永久可備檢)¶
(用從之六月拱辰辟著作郎何詢直充編修官就本院/置局十年八月編成丨丨并目二十五䇿上之十二月)¶
(罷局詢直減二/年磨勘長編)刪潤條法(紹興三年樞宻院言本院雖/有編修官四貟止是丨丨丨)¶
(丨又裁省其/半中興會要)刪定時政(孝宗朝編修官張淵言樞宻院/時政記係本院諸房應降聖㫖)¶
(按月作時政記編修官丨丨近䝉朝廷止作録送付下/乞今後丨丨記止據憑録送到文字依舊按月修進從)¶
(之孝宗/會要)刪定例册(熈寧三年命著作佐郎館閣校勘王/存陳侗大理寺丞館閣校勘顧臨並)¶
(差編修樞宻院經武要略丨丨諸房丨丨以樞宻/院副承㫖李綬管勾至九年秋修畢上之同上)次第¶
<pb:KR3k0030_WYG_086-5b>¶
文書(神宗朝除周萃樞宻院編修官制曰樞宻之府自/祖宗以來釋患特危應變之大計與夫將相議論)¶
(之臣宻㫖要䇿皆具于此而文書貿亂淆雜/而無紀綱故選能臣使丨丨之荆公文集)經武要略¶
(見前刪取/法制下注)樞庭備檢(王銍權樞宻院編修纂集祖宗兵/制書成上覽之稱善命改京官賜)¶
(名丨丨丨丨/中興繫年録)纂集兵書(見上/文注)召問兵學(顧臨傳臨編修/樞宻院經武要)¶
(畧神宗丨丨以丨丨臨對兵以仁義為本仁者/愛人義者循理靜靜之機安危所繫也國史)扶立世¶
教(胡忠簡公銓紹興兩宫未歸母后春秋已高故與大/臣决䇿從權獨樞宻院編修官胡公銓上書數百言)¶
(王倫秦檜孫近願竿三人頭覊留狄使興問罪之師當/是時一胡編修名震天下勇者服怯者奮下至武夫悍)¶
(卒遐方裔土莫不傳誦其書樂道其姓字爭願識面雖/北敵亦因是知中國之不可輕丨丨丨丨非聖朝之伯)¶
<pb:KR3k0030_WYG_086-6a>¶
(夷也周/平園集)與聞國論(隆興間臺諫言黄文昌䟽云編修官/雖專以編録本院時政記為職然既)¶
(繫樞宻官属亦得與都承檢詳到/宰執閣子丨丨丨丨孝宗實録)置無定貟(編修官隨/事丨丨丨)¶
(丨以本院官兼者/不入䘖四朝志)¶
　¶
　¶
　¶
　¶
　¶
<pb:KR3k0030_WYG_086-6b>¶
　¶
　¶
　¶
　¶
　¶
　¶
　¶
　古今合璧事類備要後集卷十七¶
