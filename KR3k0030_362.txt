# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:11.131989
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 外集卷六十二
<pb:KR3k0030_WYG_362-1a>¶
欽定四庫全書¶
　古今合璧事類備要外集卷六十二¶
　　　　　　　　　　　　宋　謝維新　撰¶
　財用門¶
　　玉　附　(璧玕/琅)¶
　財貨源流(玉天地之精也有山𤣥文者有水蒼文者/有白如截肪者有赤如雞冠者有黒若純)¶
　(漆者有黃譬蒸栗者色各有不同焉生於山而木潤/産於水而流方藏於埃也而文采露於外自然之美)¶
　(莫容揜者如此然君子所貴乎玉者非寶其物德其/物也温潤而澤仁也縝密以栗智也廉而不劌義也)¶
<pb:KR3k0030_WYG_362-1b>¶
　(垂之以墜禮也叩之其聲清越以長其終詘然樂也/瑕不揜瑜瑜不揜瑕忠也孚尹旁達信也氣如白虹)¶
　(天也精神見於山川地也圭璋特達德也天下莫不/貴者道也此君子之所貴者也按俗相傳玉出藍田)¶
　(等處然今所用皆外國來也于闐産玉處其南千三/百里曰玉州多玉者此山也其河源所出至于闐分)¶
　(為三東曰白玉河西曰緑玉河又西曰烏玉河三河/皆有玉而色異每嵗秋水涸國王撈玉于河然後國)¶
　(人得撈玉中國所用盖出諸此璧盈尺許形圓有肉/好琅玕生蜀郡平濁數種色琉璃之類火齊珠也青)¶
　(者為佳或又云出雟州以西烏曰蠻中及于闐國或/又云生海中海人於海底以網掛得之初出水時紅)¶
　(色久而青黒枝柯似珊瑚而上有孔竅如蟲蛀然擊/之琅然有金石之聲與珊瑚相類或又云出崑山云)¶
事類石錯(他山之丨可以為/丨注錯攻玉詩)木垂(山有寶玉丨旁枝/皆下丨酉陽雜俎)山¶
<pb:KR3k0030_WYG_362-2a>¶
耀(石藴玉而丨/丨陸機賦)木潤(玉在山而丨/丨大戴禮)韞櫝(有美玉於斯丨/丨而藏諸求善)¶
(價而沽/諸語)掲璽(周禮職金凡金玉錫石丹青之戒令受其/入征者辨其物之美惡與其數量丨而丨)¶
五德(玉有丨丨/五經通義)盈尺(聖人不貴丨/丨之璧白帖)崑山(火炎丨岡玉石/俱焚注丨脊曰)¶
(岡丨丨出玉言/火逸而害玉書)荆山(丨丨之下以玉璞抵鳥鵲鹽鐵論/又丨丨之玉潛光荆石之中雖有)¶
(千仞之土不能/揜其光抱朴子)歸山(太行之山其首曰丨丨其/上有金玉下有碧山海經)瑶琨(揚/州)¶
(厥貢丨丨注/丨丨美玉)球琳(雍州厥貢惟丨丨琅/玕注丨丨皆美玉)修玉(舜丨五丨/贄書舜典)¶
俘玉(湯伐三朡丨/厥寳丨書)共玉(周禮玉府丨王之服丨佩/玉珠玉五齊則丨丨食禮)受球¶
(湯丨小丨/大球詩)陳寶(康王越玉五重丨丨𢎞璧琬琰在/西序大玉夷玉天球在東序書)釣玉¶
<pb:KR3k0030_WYG_362-2b>¶
(文王至磻溪吕尚釣玉趨稱曰望公七年今見玉景/荅曰望丨得丨璜刻曰姬受命吕佐檢尚書中侯)切¶
玉(周穆王征西戎西戎獻昆吾/之劍赤刀丨丨如切泥列子)田父怖(魏之丨丨有耕/於野者得玉徑)¶
(尺不知其玉也以告鄰人曰此怪石也蓄之不利其家/田父雖疑猶取以歸置於廡下其玉明照一室大丨返)¶
(而棄之於野鄰人取之以獻魏王魏王召玉工相之玉/工望之再拜賀曰大王得天下之寶臣所未嘗見王問)¶
(其價玉工曰此無價以當之五城之都僅可一觀/魏王賜獻玉者千金長食上大夫之禄尹文子)卞和¶
泣(丨丨者楚野民得玉獻懷王使樂正子占之言玉王/以為欺謾斬其一足懷王死子平王立和復獻之平)¶
(王又以為欺斬其一足平王死子立為荆王和復欲獻/之恐復見害乃抱其玉而哭晝夜不止涕盡續之以血)¶
(荆王遣問之於是和隨使獻玉王使剖之中/果有玉乃封和為陵陽侯卞和辭不就而去)燕石為寶¶
<pb:KR3k0030_WYG_362-3a>¶
(宋之愚人得丨丨於梧臺之側藏以丨大丨/革匱十重巾十襲視之者皆掩口盧胡而笑)鼠腊為璞¶
(見投/贄門)以玉為寶(宋人或得玉獻之子罕子罕弗受獻玉/者曰以示玉人玉人以為寶也故敢獻)¶
(之子罕曰我以不貪為寶爾丨丨丨丨若以與我皆䘮/寶也不若人有其寶稽首而告曰小人懷璧不可以越)¶
(鄉納此以請死也子罕寘諸其里使玉人/為之攻之富而後使復其所左襄十五)以玉為楮(宋/人)¶
(有為其君丨丨丨丨葉者三/年而成遂以巧食宋國列子)求旃弗獻(初虞叔有玉虞/公丨丨丨丨既)¶
(而悔之曰匹夫無罪懐璧其罪吾焉/用此其以賈害也乃獻左桓十年)命宥皆賜(虢公晉/侯朝王)¶
(王饗醴丨之丨丨丨玉五/㲄注雙玉為㲄莊十五)津人得寶(王子朝以成周之/寶珪沈于河丨丨)¶
(丨之河上自浮水出將賣/之則化為石左昭二十)河神謂已(楚子玉自為瓊弁/玉纓未之服也先)¶
<pb:KR3k0030_WYG_362-3b>¶
(戰夢丨丨丨丨曰畀余余賜汝/孟諸之麋弗致也左僖二十八)亞父撞斗(范増字丨丨/漢王使人獻)¶
(玉斗范増怒丨/其斗漢高帝紀)太子報書(魏鍾繇元常有玉玦丨丨欲/得之而難公密使臨菑侯因)¶
(人説之繇送太子/丨其云云白氏帖)碎之乃受(王莽就國南陽守選椽孔/休守新都相休候莽疾瘢)¶
(莽遺休玉休不受莽曰君面有瘢美玉可以滅瘢休/猶不受莽曰君嫌其價邪遂推丨自裹進休休乃受)掘¶
之來獻(晉新蔡王騰字元邁次眞定大雪平地數尺營/門前方數丈雪融不積丨丨得玉馬高尺餘丨)¶
(丨/之)月光處得(西域于闐有玉河國人夜視/丨丨盛丨必丨美玉孔帖)端午日取(于/闐)¶
(國玉池每以丨丨丨王親往丨玉自王而下至庶/人皆取之每取一圓玉以一圓石投之西域記)夫餘¶
火玉(武宗㑹昌九年丨丨國貢丨丨三斗色赤長半寸/上尖下圓光照數十歩積之可以燃鼎寘之室内)¶
<pb:KR3k0030_WYG_362-4a>¶
(則不復/挾纊)興國軟玉(天寶中丨丨献丨丨鞭屈之則首/尾相就舒之則勁直如繩杜陽編)安¶
西求玉(初德宗即位遣内給事朱如玉之丨丨丨丨於/于闐得珪一珂珮五枕一帶胯三百簮四十奩)¶
(三十釧十杵三瑟二百斤并他寶等及還詐言假/道回紇為所奪久之事泄得所市流死恩州孔帖)楚州¶
獻玉(上元二年丨丨丨寶丨十三曰𤣥黃天/符形如笏長八寸有孔云辟兵疫同前)曰鞨靺寶¶
(李章武與王倡往來死後李經所居見王來司寢將曙/取一物紺碧似玉而冷狀如檞葉贈曰西岳玉京夫人)¶
(所遺丨丨丨/也異聞集)云于闐物(唐修行楊相公每朝常弄一小/玉婆羅門子高數寸瑩潔精巧)¶
(可愛丨是丨丨王/内庫之丨雞跖集)煖玉為鞍(寧王有丨丨/鞍天寶遺事)紅玉為紐(元/載)¶
(紫龍髯拂刻丨丨/以丨環丨杜陽編)玉辟邪香(肅宗賜李輔國丨丨丨二/各長一尺五寸奇巧非人)¶
<pb:KR3k0030_WYG_362-4b>¶
(間所有其玉之丨可聞於數百步雖鏁於金函石匱終/不能掩其氣或以衣𥚑誤拂則芬馥經年縱幹濯數四)¶
(亦不消歇/孔六帖)玉眞人像(寧州眞寧本羅川天寶元年獲丨/丨丨丨二十七因更名唐地理志)¶
夢擲於門(李盛作安南太守丨人丨玉丨丨盛曰門/玉閏字也必有榮潤果暴富貴玉箱雜記)¶
璧懷璧其罪(見前/玉注)當璧而拜(楚共王無冡適有寵子五/人乃有事於羣望請神擇)¶
(於五人者使主社稷乃遍以璧見於羣望曰丨丨丨丨/神所立也乃埋璧於太室之庭康王跨之靈王肘加焉)¶
(平王抱而入再拜皆/壓紐左昭十三年)以璧假道(晉荀息請丨垂棘之丨/丨丨於虞以伐虢公曰)¶
(是吾寶也/左僖二年)投璧于河(晉公子重耳丨/其丨丨丨左氏)公子反璧(晉丨丨/重耳之)¶
(曹僖負羈饋盤飱寘璧焉/公子受飱丨丨左僖卄三)成子反璧(魯卻丨丨過衛右/宰榖臣觴之送之)¶
<pb:KR3k0030_WYG_362-5a>¶
(以璧丨丨曰觴我以酒懽我也送我以璧寄託之也衛/其有亂乎背衛三十里聞崔殖之難作榖臣死之乃使)¶
(人迎其妻子隔宅居之分禄食/之其子長而丨其丨吕氏春秋)澹臺毁璧(丨丨滅明字/子羽齎千金)¶
(之璧渡河河伯欲之至陽侯波起兩蛟夾船子羽左操/璧右操劍擊蛟皆死既渡投璧于河河伯躍而歸之子)¶
(羽丨而去/博物志)亡璧意儀(張儀嘗從楚相飲已而楚相丨丨/門下丨丨掠笞不服儀謂妻曰視)¶
(吾舌存否妻曰存/曰足矣詳見報仇)全璧歸趙(趙惠王得楚和氏璧秦昭/王聞之使人遺王書曰願)¶
(以十五城請易璧王召見藺相如遂遣奉璧西入秦秦/王大喜相如視秦王無意償趙城乃前曰璧有瑕請指)¶
(示王王授璧相如因持璧却立傍柱怒髪上衝冠謂秦/王曰趙王齋戒五日使臣奉璧今大王見臣甚倨得璧)¶
(傳之美人以為戯弄無意償趙王城邑故臣復取璧王/必欲急臣臣願與璧俱屈於柱矣王恐其破璧乃辭謝)¶
<pb:KR3k0030_WYG_362-5b>¶
(請舎相如廣成傳舎相如/使人從他道以丨丨丨丨)張伯懷一(後漢鍾離意為魯/相出私錢萬三千)¶
(修夫子車身入廟拭几席劍履男子丨丨除堂下草土/中得玉璧七枚伯丨其丨以六枚瘞孔子教授堂下林)¶
(首有懸甕意問户曹曰此何甕也曰夫子甕也皆有丹/書人勿敢發意乃發之得素書文曰後世修吾書董仲)¶
(舒護吾車拭吾履發吾笥㑹稽鍾離意璧/有七張伯藏其一意即召問伯果服焉)羊公得五(丨/丨)¶
(雍伯雒陽人性篤孝父母終葬無終山遂居焉山八十/里上無水公汲水作義漿於坂頭行者皆飲之三年有)¶
(一人就飲飲訖出石子一升與之使至高平好地有石/處種曰種此可生好玉又得好婦語畢不見後種其石)¶
(數嵗時時往視玉子生人不知有徐氏北平著姓女甚/有名時人求多不許公乃試求徐氏徐氏以為狂乃戯)¶
(云以白璧一雙來當聴為婚公至所種石中丨丨雙白/璧以贄徐氏徐氏大驚遂以女妻之天子異之名其地)¶
<pb:KR3k0030_WYG_362-6a>¶
(曰玉田/搜神記)賜虞卿璧(丨丨躡蹻擔簦一見/趙王丨白丨一雙史)取隂就璧(朱椽/名曜)¶
(詐丨丨丨丨奉東/平王以朝白氏帖)符載説玉贈蕭易簡游三峽(玉在寶/族拔乎)¶
(其萃者也濡天地之冲和納隂陽之粹精堅剛濕潤配/德君子故為璉為瑚為珪為璋以奉乎神祇人鬼以飾)¶
(乎車服冕弁非是則禮樂之道有墜於地焉當其沈耀/隱樸墜汨沙泥中枯槁闇藹光明不發庸工睨之譬頑)¶
(塊意方捨之惑而復投此卞氏所以喑嗚珉壖所以長/王去聲也及其逢值英匠識密鍳洞掇於瓦礫而不疑)¶
(扣之鏗然琢之爛然如蒸栗截昉氣吞蛇文珍貫魚目/是時也即趙不得私受秦不得暴取坐齋宫而後見籍)¶
(綈繡而後執委連城如脫屣割土地如裂帛以償其價/猶恐其不直玉則尚矣人豈無之士君子含畧藴器困)¶
(於側陋塵垢被身體蓬茨没四壁智不贍饘褐道不信/妻子闒茸視之猶聲一作贅夫也及其乗時運之㑹遭)¶
<pb:KR3k0030_WYG_362-6b>¶
(知己之顧欝起耕釣作時功勲上以戴大君下以福生/人澤流萬世聲塞九㝢是時也一言受卿相再詞啓茅)¶
(社以厚其禮猶謂之不重於戯有至物必有至人有盛/才必有大用歷觀前代不知則已茍或知之則古獄之)¶
(劍不為朽鐵也鹽車之馬不為病駒也爨下之桐不為/樵薪也磻溪之士不為憊叟也蘭陵蕭易簡韜沈邃之)¶
(識抱宏偉之才業巨命隘與時濩落若嚮者之事尚或/不冺則道必有所明志必有所行指顧樹勲績呼嘯取)¶
(金紫是夫人也肯昧兹數而隕穫於此際哉人謂甚病/余固知甚泰矣然三峽孱顔驚波觸天行客易愁無聞)¶
(哀猿茍有鍾粟尺帛之可共則寧使賢者栖栖㳂沂其/間去矣自愛余一歎矣且玉有甚美可以况德亦感乎)¶
(和璞之事故為/説玉以餞之)¶
琅玕青珠(丨丨琅玕文/選蜀都賦注)大丹(琅玕丨丨/名九真經)崑山有(丨崙丨/丨琅玕)¶
<pb:KR3k0030_WYG_362-7a>¶
(樹山海經又西北之美者有/崑崙之璆琳琅玕焉爾雅)雍州貢(丨丨厥丨惟/琅玕書禹貢)丹柯¶
碧葉(謝𤣥卿遇神仙見丨丨丨丨微風時叩/五音相節云琅玕樹也沈玢續仙傳)¶
詩集獻君(朅來荆山客誰為琅玉分良/寶絶見棄虚持三丨丨李白)煖老(丨丨湏燕/玉杜甫)¶
玉山(丨丨紅葉稀王維又丨/丨醉倒非人推李白)玉水(丨丨記/方流選)清輝(符彩照/滄海丨)¶
(丨凌白/虹李白)小疵(美玉丨瑕丨國工猶珍之大賢小玷缺良/友豈其絶丨丨可磨琢小缺可補磨不補)¶
(亦不磨人為交/工何王安石)囊中法(未試丨丨飱玉丨明/朝且入藍田山杜)¶
璧天下珍(宋國吳臺東野人得燕石誇/作丨丨丨却哂趙王璧李白)璧難儲(金丨雖/重寶費)¶
(用丨貯/丨韓)璧死懷(黃琮白丨天不惜但/恐貪夫丨丨璧坡)趙氏璧(秦欺丨丨/丨却入邯)¶
<pb:KR3k0030_WYG_362-7b>¶
(鄲宫本是楚家玉還來/荆山中李白將游衡岳)¶
琅玕美人報(丨丨貽我錦綉團何/以丨之青琅玕古詩)金薤垂(丨丨丨/琳琅韓)夏簟¶
清(丨丨丨/琅玕杜)識介圭(琳琅丨/丨丨杜)¶
　¶
　¶
　¶
　¶
　古今合璧事類備要外集卷六十二¶
