# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:07.574174
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 别集卷二十三
<pb:KR3k0030_WYG_229-1a>¶
欽定四庫全書¶
　古今合璧事類備要别集卷二十三¶
　　　　　　　　　　　　宋　謝維新　撰¶
　花門¶
　　瓊花¶
　格物總論(瓊花天下無雙惟揚州后土祠一株耳世/傳此花乃唐人所植樹大而花繁清馥異)¶
　(常㓗白可愛獨殿春光冠絶羣品唐賢今人多詠之/昨因遭紹興辛巳之變狄騎侵軼或謂今所存者非)¶
　(其舊使非後来得老道士唐大寜者力言其不然則/此花恐無復眀白於世鮮能不以八仙花日之矣盖)¶
<pb:KR3k0030_WYG_229-1b>¶
　(此花雖遭敵人之狼籍然其盤根非他所比似有神/物為之遮護不然靈苗不絶生意復囬既剪而終盛)¶
　(孰使之然哉今此花如/故必有為之賞識者)¶
事類或云玉蘂(楊州后土廟瓊花丨丨自唐所植即李/衛公所謂丨丨花也舊不可移徙今京)¶
(師亦有之宋敏/求春眀退朝録)誤以八仙(后土廟瓊花樹大而花繁天/下無之孫冕過維揚使人訪)¶
(之山中謂山中甚多但嵗苦樵採野焼故木不能大而/花不能盛遂不為人所貴復傷之以詩曰可憐遐僻地)¶
(常化燎原灰其説盖丨丨丨丨花為此花爾八仙花雖/類瓊花而瓊花之異者其香如蓮花清馥可愛雖剪折)¶
(之餘韻亦不减此聚八/仙之所無也廣陵志)作亭以賞(自淮南還東平移后/土廟瓊花植於濯纓)¶
(亭此花天下只一株耳永叔為揚州丨無雙丨丨丨之/彼土别號八仙花或云李衛公玉蘂花即此劉原父詩)¶
<pb:KR3k0030_WYG_229-2a>¶
(序/)賦詩以狀(揚州后土廟有瓊花一株㓗白可愛且其/樹大而花繁不知實何木也俗謂之瓊花)¶
(因丨丨丨丨其/態劉禹錫詩序)杜斿瓊花記(余自京口過揚州尋訪舊/事知世所傳后圡瓊花在)¶
(今城之蕃禧觀亟徃謁蕃禧觀故瓊花猶在然余間紹/興辛巳之變狂冦入揚州已揭其本而去何從復得此)¶
(種也觀壁間有諸公所紀載直排世俗詭謂道士以聚/八仙嗣其名聚八仙葉瓣色香皆不類余曽不及見二)¶
(花開時類不類不得知獨怪狂冦既掲其本復何從得/此種也有老道士出鬚髪皓然自言生於崇寜間今八)¶
(十有六載矣能叙今花本末余與對坐於花之亭西改/容而問道士指花之根榦而言曰此某手所培護而至)¶
(此者也指觀之大門而言曰此向之殿廬處也指所坐/之亭曰此向之無雙亭處也花舊在無雙亭下堂殿西)¶
(之北自紹興十五年向龍圖子諲以殿廬靣勢狹小徙/置轉後則花當殿西之南更三十一年知郡事劉澤復)¶
<pb:KR3k0030_WYG_229-2b>¶
(命移花於殿之前即今之花處乃是嵗八月十五日也初/二十四年時直花之東南離二三四尺許儵然一小根)¶
(枝葉日茂其下大徑寸至是放其郷背踈密移之不敢/易又十一月逆亮渡淮趍揚州直入觀掲花本去其小)¶
(者剪而殊之於是某方避亂奔走初亦不知也冦既退/某始以十二月来舊地是時訓練官成平領兵馬依觀)¶
(屯寨其軍人接某曰觀主至耶瓊花已壊冦手旁有一/小根徴見地靣可識認非其種否某心知之謂難以口)¶
(舌定惟告以瓊花若剔其根皮投之火則臭逹於鼻於/是剔其根皮投之火果臭逹於鼻軍人皆喜歡某即黙)¶
(禱后圡移植之花處日徃護之越明年二月既望夜中/天大雷雨某詰朝起視兩廡蚯蚓布地皆滿徃所植根)¶
(旁則勃然三蘖從根出矣自是遂條逹不已至於今三/十年之乆見其婆娑偃盖常不忘斷根時也道士既言)¶
(余為之竦然曰盛衰感應之理豈可不知其故哉夫他/日不生小根而儵起於二十四年兆先見也去辛巳八)¶
<pb:KR3k0030_WYG_229-3a>¶
(年者以養穉也離二且三四尺許者不併掲也剪而復/萌者終盛也天大雷雨蚯蚓布地而三蘖勃發者蚯蚓)¶
(伏深壌陽氣驟趣之則動植俱奮也以人事言之不知/趙孤漢曽孫之不亡何以異是自微而存存而有立秩)¶
(植成就以至後日則程嬰丙吉之功道士冥獲其報今/之享上夀儻有利之者余恐道士老死後来者無以知)¶
(今花本末而其疑不解也故序而書之其間嵗月事故/之参錯煩委有可附見者悉不敢畧以知其不誣右其)¶
(他靈異甚多未暇及也道士姓唐名記/大寜余實金華杜斿紹興三十二年)鄭興裔瓊花辨(瓊/花)¶
(天下無雙昨因金人侵軼或謂所存非舊疑黄冠軰以/聚八仙花種其處初未審然否属自合淝易鎮来此所)¶
(覩郡圃中聚八仙若驟然過目大率相類及細觀熟玩/不同者有三瓊花大而瓣厚其色淡黄聚八仙花小而)¶
(辦薄其色徵青不同者一也瓊花葉柔平瑩澤聚八仙/葉麄而有芒不同者二也瓊花蘂與花平不結子而香)¶
<pb:KR3k0030_WYG_229-3b>¶
(聚八仙蘂低於花結子而不香不同者三也余尚未敢/自信嘗取二花雜示兒軰皆能識而别之始乃無疑適)¶
(后圡祠宇頺弊鳩工撤舊鼎為増建時當季夏非花放/之日忽一枝夐然特開於其抄邦人競觀莫不嘉嘆余)¶
(生罕信竒詭儻非目擊則謂好事者誇誕今觀此靈異/豈非司花之神堅予之信心乎故為之辨以諗来者)¶
張昌言瓊花賦(揚州后土祠瓊花經兵火後枯而復生/今嵗尤盛邦人喜之以為和平之證廼)¶
(賦之賦曰偉赤社之㑹都滋黒壤之饒沃萃温潤之秀/氣發英華於地軸是為瓊花異於凡木香凝媚服之蘭)¶
(色瑩光眀之玉託根后土之祠擢榦蜀岡之麓曽不知/其嵗年亦弗紀於圖録欲問司花之女但注詩人之目)¶
(謂天下之一株冠羣葩之芳馥起唐昌之餘芳載後庭/之遺曲者乎當其風入琳宮春歸華屋蕚折青綃色凝)¶
(寒緑枝珊瑚兮鏤氷雪蘂珠璣兮爛金栗真庭静兮朝/䂀麗其纎穠仙籞深兮瑞露滋其芬都瑶林瑰艶之葱)¶
<pb:KR3k0030_WYG_229-4a>¶
(倩閬苑竒英之燿煜若盖而綉似璧而榖如黄琮瑚璉/璀璨乎禋壇而文佩環琚玲瓏乎衣鞫桂娥競爽借月)¶
(影於氷蟾阿母来觀下雲軿於皓鵠儷靚質於茉莉抗/素馨於簷蔔笑玫瑰於塵凡鄙荼䕷於淺俗惟水仙可)¶
(並其幽閒而江梅似同其清淑真絶代之無雙乆彌芳/於幽谷乃聚八仙之殊種玉蝴蝶之别族葉扶踈而韻)¶
(不勝色近似而香不足猶瑾瑜琬琰之粹温豈碔砆堅/珉之碌碌盖艶冶争妍者衆之所同而蠲潔尚白者我)¶
(之所獨是以兵火不能禁狄騎不能辱根常移而復還瑞/本已枯而再續疑神物之護持偏化工之茂育抑将薦)¶
(於中興而效/祥於玉燭)¶
詩集玉花(后土祠中丨/榮丨唐人)瓊蘂(崑山採丨丨可/以鍊精魂李白)二月氷(誰/移)¶
(琪樹下仙鄉丨丨輕丨八月霜若使夀/陽公主在自當羞見落梅粧王先之)一環玉(千㸃真/珠擎素)¶
<pb:KR3k0030_WYG_229-4b>¶
(蘂丨丨眀丨破/香葩韓雅圭)芍藥慙(維揚一株花四海無同類年年/后土祠獨在瓊瑶貴中含散水)¶
(芳外團蝴蝶戯酴醿不見香丨丨丨多媚扶踈翠盖圓/散亂真珠碎不從衆格繁自守幽姿粹嘗聞好事家欲)¶
(移京轂地既違孤㓗情終誤㘽培意洛陽紅牡丹適時/多轉異新榮託舊枝舊狀呈妖麗天工借顔色深淡随)¶
(人智三春愛賞時車馬喧如市草木稟賦殊得/失豈輕議我来首見花對花聊自醉韓雅圭)杏花俗¶
(此花愛圓不愛缺一樹花開似眀月襄王半夜指為雲/謝女黄昏呤作雪丨丨丨艶梨花麄桞花細碎梅花踈)¶
(桃花不正其容冶牡丹不謹其體舒如此之花不足竒/此花之外更有誰世非紅紫不入眼江淮寂寞無人知)¶
(詩人自與花相期長吿/年年乞一枝徐孝節)¶
樂府傾國稱姝(無雙亭下瓊花樹玉骨雲腴丨丨丨丨/除却揚州是處無  天教紅藥来驂乘)¶
<pb:KR3k0030_WYG_229-5a>¶
(桃李先驅緫作花奴翠擁紅/遮到玉都醜奴兒向子諲)自昔聞名(客裏傷春淺問/今年梅蘂因甚)¶
(花工不管阡陌芳塵行處滿可計天涯近逺見説道迷/樓左畔一似江南先得煖向何郎亭下都尋遍辜負了)¶
(㸔花眼作古来好物難為伴只瓊花一種傳来仙苑獨/許揚州  珍産便勝了千千萬萬又恰待東風吹綻丨)¶
(丨丨丨今見靣數歸期屈指家山/逺歸去説也稀罕賀新郎馬古洲)¶
　　玉蘂花¶
　格物總論(玉蘂花所傳不一有以為㻛花者曽端伯/有以為瓊花者李衛公有以為山樊者黄)¶
　(山谷有以為米囊者其説皆非也盖此花條蔓而生/狀如茶䕷柘葉紫莖冬凋春茂花鬚出始如氷絲上)¶
　(綴金粟花心復有碧筩髣髴膽瓶其中别抽一英出/衆鬚上散為十餘蘂猶刻玉然名為玉蘂乃在於此)¶
<pb:KR3k0030_WYG_229-5b>¶
　(羣芳所未有也今長安唐昌觀所植存否不可知惟/潤州招隠寺之花識者鮮不為之稱賞或人輕肆誣)¶
　(毁不知何見而然邪使不有博物君子則此花將與/凡卉無異又安特知名若此之重哉花如有知冝不)¶
　(無待/者)¶
事類唐昌所植(長安安業坊唐昌觀舊有此花乃/丨丨公主丨丨者公主眀皇女也)神女¶
下遊(唐昌觀玉蘂花每發若瓊林瑶樹元和中春物方/妍車馬尋玩者相繼忽一日有女子年可十七八)¶
(衣綉緑衣乘馬峩䯻雙環無簮珥之飾容色婉娩逈出/於衆從以二女冠三小僕僕者皆緋頭黄衫端麗無比)¶
(既下馬以白角扇障面直造花所異香芬馥聞於數十僕/歩之外觀者以為出自宫掖莫敢逼視竚立良久令小)¶
(取花數枝而出将乘馬回謂黄冠者曰曩有玉峯之約/自此可以行矣時觀者如堵咸覺煙霏鶴唳景物輝焕)¶
<pb:KR3k0030_WYG_229-6a>¶
(舉轡百餘歩有輕風擁塵随之而去頃遂滅望之已在/半天矣方悟神仙之遊餘香不散者經月時嚴給事休)¶
(復相國劉賔客白醉吟俱有聞玉蘂院真人降/詩云康闕劇説及太平廣記及雞跖集所載)文饒品¶
題(禁林有此本吳人不識自丨/丨丨丨始得嘉名寛夫詩話)覺師培埴(招隠玉蘂花/累經兵毁普)¶
(覺來主法席頓還三百年舊觀自晋宋招隠名甲京口/古松脩竹清泉幽洞播在談詠誇詡勝絶邇者採伐童)¶
(赭實不副名丨丨丨丨掃剔之志弗倦加以年序蒼翠/環合景物清邃師與此寺此詞同永其傳胡仔漁隠叢)¶
(話/)平園老叟周必大題(唐人甚重玊蘂故唐昌觀有之/集賢院有之翰林院亦有之皆)¶
(非凡境也予徃因親舊自鎮江招𨼆來遠致一本條蔓/如荼䕷種之軒檻冬彫春茂柘葉紫莖再嵗始著花乆)¶
(當成條花苞初甚㣲經月漸大暮春方八出鬚如氷絲/上綴金栗花心復有碧筩狀類膽瓶其中别抽一英出)¶
<pb:KR3k0030_WYG_229-6b>¶
(衆鬚上散為十餘蘂猶刻玉然花名玉蘂乃在於此羣/芳所未有也宋子京劉原父宋次道博洽無比不知何)¶
(故疑為瓊花王元之知揚州但言未詳何本俗呼為瓊/花子桑何故以誣元之蔡君又引晏同叔之言以為證)¶
(甚無謂也劉夢得雪蘂瓊絲之句最為中的何必拘李/善赤玉為瓊之注耶&KR1634;音陣南史劉杳傳所謂&KR1634;酒者)¶
(予嘗得醖法芳冽異常山谷似不以杳傳為據狥俗訛/&KR1634;作鄭而江南鄉音又呼鄭為㻛復疑未安於是創山)¶
(礬之名然三詩并序初未嘗及玉蘂止因好事者偽作/唐人帖故曾端伯洪景盧皆信之其實諸公猶未見此)¶
(花所謂信耳/而不信目也)江淮肥遯陳景沂書(戴顒字仲若捨宅為/招隠寺寺在京口放)¶
(鶴門外與鶴林古竹院相望数里孤處於萬山荒凉之/顛所由山逕石卵纍纍不絶如綫是名昭隠寺有米元)¶
(章𨽻碑以紀仲若之出處方丈有閣號增華梁昭明選/文于中閣之左有亭名虎距鹿跑其泉清泚閣之右有)¶
<pb:KR3k0030_WYG_229-7a>¶
(亭名玉蘂懸扁其上亭之下有玉蘂二株對峙一架其/株條髣髴乎蒲萄而非蒲萄之所可比輪囷磊瑰如古)¶
(君子氣象焉其葉類柘葉之圓尖梅葉之厚薄其花類/梅而莩瓣縮小厥心㣲黄類小浄瓶莫春初夏盛開葉)¶
(獨後凋其白玉色其香殊異而其髙丈餘也是名玉蘂/土人僉言此花自唐迄今自天下與此寺只二株亦猶)¶
(瓊花之於維揚千餘年間凡㡬遭兵燬幸存今唐長安/白玉等觀及御史所居閣前往往不可稽考而僅存此)¶
(寺雖然李徳裕沈傳師之詩句如新自可以究其終始/欲天下皆知此花非山礬非瓊花其夐出鮮儔而自成)¶
(一家也故詳紀其本末云江淮/肥遯愚一子親歴其寺因書)¶
詩集琪樹(丨丨年年玉蘂新洞宫長閉綵霞春日暮/落英鋪地雪獻花無復九天人武元衡)瓊¶
枝(瀛女偷乗鳳下来洞中潛歇弄丨丨啼鳥不絶春饒/舌青𤨏仙郎可得知白居易玉蘂天中樹金閨昔共)¶
<pb:KR3k0030_WYG_229-7b>¶
(窺落英閑舞雪密葉乍低帷舊賞煙霄逺前/歡嵗月移今来想顔色還似憶丨丨李徳裕)雪英(花間/丨丨)¶
(舞松風正蕭索經聲草堂逈天香中夜發月落山/氣深清猿嘯聲絶如何人外迹䡖與世網别王琪)煙樹¶
(絶澗先春榦同依玉樹隂雪英飛舞近丨丨動揺深素/萼年年宻衰容日日侵勞君想華髮僅欲不勝簪沈傳)¶
(師/)樹瓏鬆(一丨丨丨玉刻成飄廊㸃地色䡖盈女/冠夜覓香來處唯見階前碎月明王建)樹玲¶
瓏(鳳池西畔圖書府玉丨丨丨景象閒長聴/餘風送天樂時登髙閣望人寰劉禹錫)金粟氷絲¶
(維揚后土廟瓊花安業唐昌宫玉蘂判然二物本不同/喚作一般良未是瓊花雪白輕壓枝大率形模八仙爾)¶
(山蹊野路多見之樵斧摧殘如獮薙比之玉蘂似實非/丨丨丨丨那有此花鬚中有碧膽瓶别出瓏璁髙半指)¶
(清馨静夜衝九天招引瑶䑓玉仙子乗風躍馬汗漫逰/偷折繁香分月姊紫堇柘葉荼䕷條少到尋常人眼底)¶
<pb:KR3k0030_WYG_229-8a>¶
(翰林内苑集賢閣雨露承天近尺咫後人不識天上花/又把山礬䡖比擬葉酸而澀供淡黄不著霜縑偏入紙)¶
(江鄉老少知此名鄭陣瑒音無正字方言/土諺随舌訛烏馬成焉固應爾鄭松忩)玉琖翠罌(纔/入)¶
(平園便有聲唐昌觀裏舊知名已堆丨丨分金粟更挿/銀花入丨丨蘿蔓春風滕薛長山礬香氣晉齊盟世間)¶
(百卉應無限不遇王/公枉一生楊東山)¶
樂府一朶氷姿(百紫千紅翠惟有瓊花特異便是當年/唐昌觀中玉蘂尚記得月裏仙人來賞)¶
(明日喧都市○甚時又分與揚州本丨丨丨丨難比曽/向無雙亭畔半酣獨倚似夢覺曉出瑶䑓十里猶憶飛)¶
(瓊標/)¶
　¶
<pb:KR3k0030_WYG_229-8b>¶
　¶
　¶
　¶
　¶
　¶
　¶
　¶
　古今合璧事類備要别集卷二十三¶
