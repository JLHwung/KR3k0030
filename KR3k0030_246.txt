# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:07.971371
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 别集卷四十
<pb:KR3k0030_WYG_246-1a>¶
欽定四庫全書¶
　古今合璧事類備要别集卷四十¶
　　　　　　　　　　　　宋　謝維新　撰¶
　菓門¶
　　荔枝¶
　格物總論(荔枝樹髙五六丈大如桂樹緑葉蓬蓬冬/夏榮茂青華朱實大如鷄子核黄黒似熟)¶
　(蓮子肉白如肪甘而多汁似安石榴有酸甜者至日/將中翕然俱赤則可食也一樹下子數斛性熱有人)¶
　(日噉千顆未嘗作疾即少熱以蜜漿解之民間以塩/梅鹵浸佛桑花為紅漿□荔枝淡乾曝之色紅而甘)¶
<pb:KR3k0030_WYG_246-1b>¶
　(酸可三四年不蛀南人多以核之細者為珍謂/之焦核然此樹最忌麝香或遇之花實落盡也)¶
事類交趾移植(漢武帝破南越於上林苑中起扶荔宫/以植所得龍眼茘枝菖蒲皆百餘本圡)¶
(産南北異冝時多有枯悴者荔枝自丨丨丨丨于庭者/無一生焉猶移而不息偶一株稍茂終無華實三輔黄)¶
(圖/)嶺南生獻(漢永元間丨丨丨丨茘枝十里一置五里/一堠晝夜傳送唐羗上書云云詔敕大官)¶
(勿復受獻/後漢本紀)南方珍果(魏文帝詔曰南方有龍眼茘枝盖/丨丨果之珍異者令嵗貢焉魏史)¶
閩中紅錦(唐𤣥宗正月十五夜於殿中撒出丨/丨丨丨茘枝令宫人拾之開元遺事)呼丁香¶
子(明皇命方士以藥傅茘枝根得/核小宫人丨為丨丨丨同上)進新曲名(貴妃生日/長生殿新)¶
(曲未有名㑹南海進荔/枝因名茘枝香外傳)涪州進入(唐天寳中取丨丨荔/枝自子午谷路丨丨)¶
<pb:KR3k0030_WYG_246-2a>¶
(蜀/志)南海飛馳(楊妃生於蜀好荔枝丨丨荔枝勝蜀者故/毎嵗丨丨以進然方暑而熟經宿輙敗唐)¶
(書/)樂天圖寄(白丨丨在忠州為荔枝丨丨朝士劉崇姻/舊或干以財率不荅但畫荔枝圖與之杜)¶
(陽/編)文惠手植(本朝胡相陳丨丨公祠堂下有丨/丨茘枝郡人謂之將軍樹坡詩序)張九齡¶
荔枝賦(南海郡出茘枝焉毎至季夏其實乃熟狀甚瓌/詭味特甘滋百果之中無一可比余往在西掖)¶
(嘗盛稱之諸公莫之知固未之信唯舍人彭城劉侯弱/年累迁經于南海一聞斯談倍復嘉歎以為甘美之極)¶
(也又謂龍眼凢果而與茘枝齊名魏文帝方引蒲萄及/龍眼相比是時二方不通傳聞之大謬也毎相顧閒議)¶
(欲為賦述世務卒卒此志莫就及理郡暇日追叙往心/夫物以不知為輕味以无味而疑逺不可騐終焉永屈)¶
(况士有未效之用而身在無譽之間茍無深知與彼亦/何以異也因導揚其實遂作此賦云  果之羙者厥有)¶
<pb:KR3k0030_WYG_246-2b>¶
(茘枝雖受氣於震方實禀精於火離乃作酸於此裔爰/負陽以從宜蒙休和之所播渉寒署而匪虧下合圍以)¶
(擢犀傍䕃畆而抱規紫文紺理黛葉緗枝蓊茸霮䨴環/合棼纚如蓋之張如帷之垂雲烟沃若孔翠于斯靈根)¶
(所盤不髙不卑陋下澤之沮洳惡層崖之險&KR2404;彼前志/之或妄何側生之見疵尔其勾芒在辰凱風入律肇氣)¶
(含滋芬敷謐溢緑穗靡靡青英苾苾不豊其花但苞其/實如有意乎端本故㣲文而妙質蔕葯房而捽萃皮龍)¶
(鱗以駢比膚玉英而含澤色江䓑以吐日朱苞剖明璫/出冏然数寸猶不可匹未玉齒而殆銷雖瓊漿而可軼)¶
(彼衆味而有五此甘滋之不一伊醇淑之無筭非精言/之能悉聞者歡而竦企見者訝而驚仡心恚可以蠲忿)¶
(口爽可以忘疾且欲神於醴露何比数於甘橘援蒲萄/以見擬亦古人之深失若乃華軒洞開嘉賔四㑹時當)¶
(燠煜客或煩憒而斯果在焉莫不心侈而体泰信琱盤/之仙液實玳筵之綺繢有終食於累百愈益氣而理内)¶
<pb:KR3k0030_WYG_246-3a>¶
(故無厭於所甘雖不貪而必愛沉美李而莫取浮甘瓜/而自退豈一座之所榮冠四時而為最夫其貴可以薦)¶
(宗廟珍可以羞王公亭十里兮莫致門九重兮曷通山/五嶠兮白雲江千里兮青楓何斯美之獨逺嗟爾命之)¶
(不逄毎被銷於凢口罕獲知於貴躬柿何稱乎梁侯/梨何幸乎張公亦因地之所遇熟能辨乎其中哉)白¶
樂天茘枝圖序(茘枝生巴峽間形狀團團如帷蓋葉如/冬青花如橘春榮實如丹夏熟朶如蒲)¶
(桃核如枇杷殻如紅繒膜如紫綃瓤肉潔白如氷雪漿/液甘如醴酪大畧如彼其實過之若離本枝一日而色)¶
(変二日而香変三日而味変四五日外色香味盡去矣/元和十五年夏南賀守樂天命工圖而書之蓋為不識)¶
(者與識而不及/一二者設云)蔡君謨荔枝譜論(茘枝之於天下惟閩/粤南粤巴蜀有之漢)¶
(初南粤王尉佗以之備方物於是始通中國司馬相如/賦上林云答還離支蓋夸言無有是也東京交趾七郡)¶
<pb:KR3k0030_WYG_246-3b>¶
(貢生茘枝十里一置五里一堠晝夜奔騰有毒蠱猛獸/之害臨武昌唐羗上書言狀詔大官省之魏文帝有西)¶
(域蒲桃之比世譏其繆論豈當時南北斷隔所擬出於/傳聞耶唐天寳中妃子尤愛嗜涪州嵗命驛致時之詞)¶
(人多所稱詠張九齡賦之以託意白居易刺忠州旣形/於詩圖而序之雖髣髴顔色而甘滋之勝莫能著也洛)¶
(陽取於嶺南長安來於巴蜀雖曰鮮獻而傳置之速腐/爛之餘色香味之存者亡幾矣是生茘枝中國未始見)¶
(之也九齡居昜雖見新實騐今之廣南州郡與䕫梓之/間所出大率早熟肌肉薄而味甘酸其精好者僅比東)¶
(閩之下等是二人者亦末遇真茘枝也閩中惟四郡有/之福州最多而興化軍最為竒特泉漳時亦知名列品)¶
(雖髙而寂寥無紀將尤異之物昔所未有乎蓋亦有之/而未始遇乎人也予家莆陽再臨泉福二郡十年往還)¶
(道由郷國毎得其尤者命工冩生稡集既多因而題目/以為倡始夫以一木之實生於海濵嵓險之逺而能名)¶
<pb:KR3k0030_WYG_246-4a>¶
(徹上京外被夷狄重於當世是亦有足貴者其於果品/卓然第一然性最髙寒不堪移植而又道理遼絶雖不)¶
(得班盧橘江橙之右少發光彩此所以為之歎惜而不/可不述也  興化軍風俗園池勝處惟種荔枝當其熟)¶
(時雖有它果不復見省大重陳紫富室大家嵗或不嘗/雖别品千計不為滿意陳氏欲採摘必先閉户隔墻入)¶
(錢度錢與之得者自以為幸不敢較其直之多少也今/列陳紫之所長以例衆品其樹晩熟其實廣上而圓下)¶
(大可徑寸有五分香氣清逺色澤鮮紫殻薄而子瓤厚/而瑩膜如桃花紅核如丁香毋剥之凝如水晶食之消)¶
(如絳雪其味之至不可得而狀也荔枝以甘為味雖百/千株莫有同者過甘與淡失味之中惟陳紫之於色香)¶
(味自㧞其類此所以為天下第一也凢荔枝皮膜形色/一有類陳紫則已為中品若夫厚皮尖刺肌理黄色附)¶
(核而赤食之有查食已而澁雖無酢味亦自下等矣之/福州種植最多延貤原野洪塘水西尤其盛處一家)¶
<pb:KR3k0030_WYG_246-4b>¶
(有至於萬株城中越山當州署前欝為林麓暑雨初霽/晩日照耀絳囊翠葉鮮明蔽映數里之間焜如火星非)¶
(名畫之可傳而精思之可述也觀覧之勝無與為比初/着花時商人計林斷之以立劵若後豊寡商人知之不)¶
(計美惡悉為紅塩去聲水浮陸轉以入京師外至北戎/西夏其東南舟行新羅日本琉球大食之属莫不愛好)¶
(重利以酬之故商人販益廣而郷人種益多一嵗之出/不知幾千萬億而郷人得飲食者蓋鮮以其斷林鬻之)¶
(也品目總三十有三/惟江家緑為州之最)¶
　　(江家緑/小陳紫)　(陳紫興化方家紅泉州游家紫興化/宋公荔  藍家紅    周家紅)¶
　　(何家紅漳州法石白泉州玳緑核/虎皮      牛心        瑁)　　(硫圓丁香/  黄)¶
　　(朱柿福州蒲萄枝/水荔枝  蜜荔)　(蚶殻荔/丁香)　　(龍牙香/大丁)¶
<pb:KR3k0030_WYG_246-5a>¶
　　(雙髻顆/釵頭)　　(眞珠/粉紅)　　(十八娘/中元紅)　　(將軍荔出廣南/大山本)¶
(以上計三十三品言姓氏尤其著者言州郡/記所出也不言姓氏州郡四郡皆或有之)歐陽公荔¶
枝譜後序(牡丹花之絶而無甘實荔枝果之絶而無名/花昔樂天有感於二物矣然斯二者惟不兼)¶
(萬物之美故各得其精造化之理冝如此也余少游洛/陽花之盛處也因為牡丹作記君謨閩人也故能識荔)¶
(枝而譜之因念昔人嘗有感於二物而二人者適末/各得其一之詳故書其所以然而附於君謨之譜)¶
詩集南海獻(憶昔丨丨使奔/騰丨荔枝杜)中庭種(十年結子知誰在/自向丨丨丨茘枝)¶
(白樂/天)武仲稱(叔師貴其珍丨丨丨斯美良由/自逺致含滋不&KR0335;齒梁劉齋)妃子笑(長/安)¶
(囘首綉成堆山頂千門次第開一騎/紅塵丨丨丨無人知是茘枝來杜牧)燕支顆(竒異標南/圡芳林對)¶
<pb:KR3k0030_WYG_246-5b>¶
(北堂素華春漠漠丹實夏煌煌葉捧低垂户枝擎重壓/墻始因風弄色漸與日爭光夕訝脩懸火朝疑樹㸃粧)¶
(深於紅躑躅大校白㯽榔星綴連心朶珠排耀眼房紫/羅裁襯榖白玉裹填囊早嵗曾聞說今朝始摘嘗嚼疑)¶
(天上味嗅異世間香潤勝蓮生水鮮逾橘得霜丨丨掌/中丨甘露舌頭漿多少尤珍重天髙苦𣺌茫已教生暑)¶
(月又使阻遐方粹液靈難駐妍姿嫰易傷近南光景熱/向北道途長不得充王賦無由寄帝郷唯君堪摘贈靣)¶
(白似潘郎/白樂天)鶴頂鮮(封開玉籠雞冠澁葉襯金盤丨丨丨/想得佳人㣲露齒翠釵先取一枝懸)¶
(韓/偓)貢珍竒(遐方不許丨丨丨宻詔惟教進茘枝漢/武碧桃爭比得枉令方朔號偷兒同上)顆酸¶
甜(憶昔瀘戎摘茘枝青楓隱映石逶迤杜甫/京華應見無顔色紅丨丨丨只自知)本芳菲(二京曽/見畫圗)¶
(中数丨丨丨/色不同鄭谷)紅釘密(莆陽荔子乾皺殻/丨丨丨梅聖俞)赤蚌遺(五月南/遊渇欣)¶
<pb:KR3k0030_WYG_246-6a>¶
(逄荔子丹殻勻仙鶴頂肉露水晶丸色應離為火甘殊/木作酸枝繁恐相染樹重欲成團丨丨丨珠顆紅犀露)¶
(角端爽能消内熱潤可濯中乾桂嶺無霜處海天暴雨/殘云云一簇氷蠶繭千苞火鳯冠隔瓤銀葉嫩透膜玉)¶
(漿寒/陶弼)瑩寒玉(南州積炎德嘉樹凌冬緑薰風海上來丹/茘迎夏熟煌煌錦綉林亭亭翡翠屋鵠頭)¶
(爛晨霞天酒丨丨丨流聲感華夏採掇如不足開元百/馬死漢堠五里促君王玉食間此薦知不辱迨今糟粕)¶
(餘猶足驚凢目憶初成上林四方㑹竒木使臣得安榴/天馬來苜蓿擢身自幽遐託地幸㵕漉我欲咎真宰謂)¶
(兹限荒服將非名實雄百菓為羞縮/區區化工意聊尔存衆族劉貢父)駢火實(丞相祠堂/下將軍大)¶
(樹傍炎雲丨丨丨瑞露酌天漿蘭紫垂先熟/髙紅掛逺揚分甘徧鈴下也到黒衣郎坡)赬虬珠(南/村)¶
(渚北村盧白衣青葉冬不枯垂黄綴紫煙雨裏時與荔/枝為先驅海山仙人絳羅襦紅紗中單白玉膚不湏更)¶
<pb:KR3k0030_WYG_246-6b>¶
(待妃子笑風骨自是傾城姝不知天公有意無遣此尤/物生海隅雲山得伴松檜老霜雪自困楂梨麄先生洗)¶
(琖酌佳醑氷盤薦此丨丨丨似開江鰩斫玊柱更洗河/豚烹腹腴我生渉世本為口一官久矣輕蓴鱸人間何)¶
(者非夢幻南來/萬國真良圗坡)水晶丸(錦筵火齊堆金盤五月甘漿破/齒寒南國已随朱夏熱北人猶)¶
(指畫圖㸔烟嵐不續丹櫻献玉座空悲羯鼓殘/相見任誇雙蒂美多情莫唱丨丨丨劉貢父)絳紗苞¶
(名園競摘丨丨丨蜜漬瓊膚甘且滑壯/游京洛墮紅塵箬籠白曬脯最珍頴濵)紅錦包(粤犬吠/雪非差)¶
(事粤人語氷夏虫似北人氷雪作生涯氷雪一窖活一/家帝城六月日卓午市人如炊汗如雨賣氷一聲隔水)¶
(來行人未喫心眼開甘霜甜雪如壓蔗年年窨子南山/下去年藏氷試工夫山鬼失守嬉西湖北風一夜動地)¶
(惡盡吹北氷作南雹飛來嶺外荔枝梢絳衣朱裳丨丨/丨三色露珠凍寒泚火傘燒林不成水比人藏氷天奪)¶
<pb:KR3k0030_WYG_246-7a>¶
(之却與南人消/暑氣楊誠齋歌)¶
樂府絳紗嚢裹水晶(五嶺麥秋殘茘子初丹丨丨丨丨/丨丨丸可惜天教生處逺不近長)¶
(安有往事憶開元妃子偏怜一從䰟散馬嵬関/只  紅塵無驛使滿眼驪山浪淘沙  歐陽公)香玉滿¶
包仙液(多與牡丹聨譜南珍獨北江揺閩山入貢冠前/朝露葉風枝裊裊丨丨丨丨丨丨縐紅圓蹙鮫)¶
(綃華清宫殿蜀山遥一騎紅/塵失笑西江月  康伯可)雅稱佳人纎手擘(閩溪珍/獻過海)¶
(雲㠶來似箭玉座金盤不貢竒葩四百年八輕紅釅白/丨丨丨丨丨丨丨骨細肌香恰似當年十  娘减字木)¶
(蘭花/東坡)　曾得眞妃笑臉㸔(青幄髙張瓊枝綴巧萬顆香/染紅殷絳羅衣潤疑是火然)¶
(山白玉釵頭試篸黄金帯竒巧工鑚題評處仙家異種/分付在人間  年年輸帝里歡呼内監粧㸃金盤况丨)¶
<pb:KR3k0030_WYG_246-7b>¶
(丨丨丨丨丨頻丨炎嶺當時奏曲風流命樂府名/傳慿誰道移歸禁苑長使近天顔蒲庭芳  古詞)¶
　　龍眼¶
　格物總論(龍眼一名龍目一名比目樹如茘枝但枝/葉稍小殻青黄色形如弹丸核如木梡子)¶
　(不堅肉白而帯漿其甘如蜜一朶動五六十顆作/一穗如蒲萄然荔枝過即龍眼熟故號曰荔枝奴)¶
事類南越所得(前茘/枝注)南方所貢(同/上)漢賜單于(丨單于來/朝丨橙橘)¶
(龍眼荔枝/東觀漢記)山谷辨蜀都賦(左思蜀都賦卭竹縁嶺囷桂/臨崖旁挺龍目側生荔枝布)¶
(緑葉之萋萋結朱實之離離故張九齡賦荔枝云雖觀/上國之光而被側生之誚老杜亦云側生野岸及江浦)¶
(不熟丹宫滿玉壷雲壑布衣駘背死盖言臨武長唐羌/勞人害馬翠眉湏也龍眼惟閩中及南越有之大冲自)¶
<pb:KR3k0030_WYG_246-8a>¶
(言十年作賦三都所有皆責土物之貢至於稱龍目亦/不自知其失也  又元三大是&KR0146;人字也誤轉為生)¶
詩集流膏液(龍眼與茘枝異出同父祖端如柑與橘未/易相可否異哉西海瀕琪樹羅𤣥圃累累)¶
(似桃李一一丨丨丨坐疑星殞空又恐珠還浦圖經未/嘗說玉食逺莫数獨使皺皮生弄色映琱爼蛮荒非汝)¶
(辱幸免妃子汚坡/廉州眼可敵荔枝)割蜜脾(幽株旁挺緑婆娑啄咂雖㣲/柰美何秀丨丨丨知韻勝價)¶
(輕魚目為生多左思賦詠名初出玉局揄揚論豈/頗地極海南秋更暑登盤猶足洗沉痾劉彦冲)¶
　¶
　¶
　¶
<pb:KR3k0030_WYG_246-8b>¶
　¶
　¶
　¶
　¶
　¶
　¶
　¶
　古今合璧事類備要别集卷四十¶
