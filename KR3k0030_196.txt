# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:06.756066
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 續集卷四十六
<pb:KR3k0030_WYG_196-1a>¶
欽定四庫全書¶
　古今合璧事類備要續集卷四十六¶
　　　　　　　　　　　　宋　謝維新　撰¶
　事為門¶
　　别離¶
　事理發揮(男子生而桑弧蓬矢以射天地四方言之/其當有四方之志也然親戚故舊臨岐)¶
　(始於其情也不無所感傷焉此古人之所以重離别/也惟夫慷慨丈夫意氣相期仗劔於樽酒之間着鞭)¶
　(於功名之㑹惟知以懐安敗名為戒/夫豈欷歔流涕戀戀作兒女子態耶)¶
<pb:KR3k0030_WYG_196-1b>¶
事類遵大路(丨丨丨兮摻執/子之手兮詩)歌驪駒(丨丨丨其辭云驪/駒在門僕夫具存)¶
(驪駒在路僕/夫驚駕逸詩)送子以言(孔子去周而老子送之曰吾聞/富貴送人以金仁者送人以言)¶
(吾雖不能富貴而竊仁者之號請丨丨丨丨凡當世之/聰明深察而近於死者好議人者也博辨宏大而危其)¶
(身者好發人之惡者也/孔子曰敬奉教也家語)贈子以言(曽子行晏子從於郊/曰嬰聞之君子贈人)¶
(以言庶人贈人以財請假於/君子丨吾丨丨丨荀大畧)贈汝以言(子路將行辭於/孔子孔子曰贈)¶
(以帛乎丨丨丨丨乎對曰請以言孔子曰不强不達不/勞無功不忠無親不信無復不恭無禮謹此五者而已)¶
(矣子路曰願終/身奉之家語)離羣索居(子夏曰吾丨丨而丨/丨亦已久矣禮記)登山臨¶
水(憭慄兮若逺行丨丨/丨丨兮送君歸楚辭)厲聲髙揖(子髙遊趙平原君客/有鄒文李節者與相)¶
<pb:KR3k0030_WYG_196-2a>¶
(友善及將還魯諸故人訣既畢文節送行三宿臨别文/節流涕交頤子髙徒握手而已分背就路其徒問先生)¶
(與彼二子善彼有戀戀之心而先生丨丨丨丨無乃非/親之謂乎髙曰始吾謂此二子丈夫耳今乃知其婦人)¶
(人生有四方之志豈鹿豕/哉而常羣聚乎孔叢子)贈子不拜(陳遵使匈奴過辭/於王丹丹謂遵曰)¶
(俱遭世反覆唯吾二人為天地所遺今子當之絶域/無以相贈丨丨以丨丨遂揖而别遵甚喜東觀漢紀)不¶
見黄生(後漢黄憲字叔度同郡陳蕃周舉相謂曰時/月之間丨丨丨丨則鄙吝之萌復存乎心)不¶
見季真(陸象先曰季真清談風流吾一日/丨丨則鄙吝生矣唐賀知章𫝊)刮目相待(吕/䝉)¶
(曰士别三日當/丨丨丨丨吳志)覩物思人(王猛將行造慕容垂飲酒從/容謂垂曰今當逺别何以贈)¶
(我使我丨丨丨/丨晉海西公下)數日作惡(謝安嘗謂王羲之曰中年傷/於哀樂共親友别輒丨丨丨)¶
<pb:KR3k0030_WYG_196-2b>¶
(丨羲之曰年在桑榆自然至此常恐/兒輩覺損其歡樂之趣王羲之𫝊)今夜誰家(宋選送/弟入洛)¶
(登舟挂席東下選凝佇久之語細君曰/㠶過南浦丨丨清風明月宿水涘丨丨)李陵答書(子卿/足下)¶
(勤宣令徳策名清時榮問休暢幸甚幸甚逺託異國昔/人所悲望風懐想能不依依昔者不遺逺辱還答慰誨)¶
(慇懃有踰骨肉陵雖不敏能不慨然自從初降以至今/日身之窮困獨坐愁苦終日無覩但見異類韋韝毳幙)¶
(以禦風雨羶羊骼漿以充饑渇舉目言笑誰與為歡胡/地𤣥氷邊土慘裂但聞悲風蕭條之聲凉秋九月塞外)¶
(草衰夜不能寐側耳逺聽胡笳互動牧馬悲鳴吟嘯成/羣邊聲四起晨坐聽之不覺淚下嗟乎子卿陵獨何心)¶
(能不悲哉與子别後益復無聊上念老母臨年被戮妻/子無辜並為鯨鯢身負國恩為世所悲子歸受榮我留)¶
(受辱命也如何身出禮義之鄉而入無知之俗違棄君/親之恩長為蠻夷之域傷已令先君之嗣更成戎狄之)¶
<pb:KR3k0030_WYG_196-3a>¶
(族又自悲矣功大罪小不蒙明察孤負陵心區區之意/毎一念至忽然忘生陵不難刺心以自明刎頸以見志)¶
(顧國家於我已矣殺身無益適足増羞故攘臂忍辱輒/復茍活左右之人見陵如此以為不入耳之歡來相勸)¶
(勉異方之樂祗令人悲増忉怛耳嗟呼子卿人之相知/貴相知心前書倉卒未盡所懐故復畧而言之昔先帝)¶
(授陵步卒五千出征絶域五將失道陵獨遇戰而裹萬/里之粮帥徒步之師出大漠之外入强胡之域以五千)¶
(之衆對十萬之軍策疲乏之兵當新羈之卒然猶斬將/搴旗追奔逐北滅迹掃塵斬其梟帥使三軍之士視死)¶
(如歸陵也不才希當大任意謂此時功難堪矣匈奴既/敗舉國興師更練精兵强踰十萬單于臨陣親自合圍)¶
(客主之形既不相如步馬之勢又甚懸絶疲兵再戰一/以當十然猶扶乗創痛决命爭首死傷積野餘不滿百)¶
(而皆扶病不任干戈然陵振臂一呼創病皆起舉刃指/虜胡馬奔走兵盡矢窮人無尺鐵猶復徒手奮呼爭為)¶
<pb:KR3k0030_WYG_196-3b>¶
(先登當此時也天地為陵震怒戰士為陵飲血單于謂/陵不可復得便欲引還而賊臣教之遂便復戰故陵不)¶
(免耳昔髙皇帝以三十萬衆困於平城當此之時猛將/如雲謀臣如雨然猶七日不食僅乃得免况當陵者豈)¶
(易為力哉而執事者云云茍怨陵以不死然陵不死罪/也子卿視陵豈偷生之士而惜死之人哉寧有背君親)¶
(捐妻子而反為利者乎然陵不死有所為也故欲如前/書之言報恩於國主耳誠以虛死不如立節滅名不如)¶
(報徳也昔范蠡不狥㑹稽之恥曹沫不死三敗之辱卒/復勾踐之讎報魯國之羞區區之心竊慕此耳何圖志)¶
(未立而怨已成計未從而骨肉受刑此陵所以仰天椎/心而泣血也足下又云漢與功臣不薄子為漢臣安得)¶
(不云爾乎昔蕭樊囚縶韓彭葅醢鼂錯受戮周魏見辜/其餘佐命立功之士賈誼亞夫之徒皆信命世之才抱)¶
(將相之具而受小人之讒並受禍敗之辱卒使懐才受/謗能不得展彼二子之遐舉誰不為之痛心哉陵先將)¶
<pb:KR3k0030_WYG_196-4a>¶
(軍功畧蓋天地義勇冠三軍徒失貴臣之意到身絶域/之表功臣義士所以負㦸而長嘆者也何謂不薄哉且)¶
(足下昔以單車之使適萬乗之虜遭時不遇至於伏劔/不顧流離辛苦幾死朔方之野丁年奉使皓首而歸老)¶
(母終堂生妻去帷此天下所希聞古今所未有也蠻夷/之人尚猶嘉子之節况為天下之主乎陵謂足下當享)¶
(茅土之薦受千乗之賞聞子之歸賜不過二百萬位不/過典屬國無尺土之封加子之勤而妨功害能之臣盡)¶
(為萬戶侯親戚貪佞之類悉為廊廟宰子尚如此陵復/何望哉且漢厚誅陵以不死薄賞子以守節欲使逺聽)¶
(之臣望風馳命此實難矣所以毎顧而不悔者也陵雖/孤恩漢亦負徳昔人有言雖忠不烈視死如歸陵誠能)¶
(安而主豈復能眷眷乎男兒生以不成名死則葬蠻夷/中誰復能屈身稽顙還向北闕使刀筆之吏㺯其文墨)¶
(邪願足下勿復望陵嗟乎子卿夫復何言相去萬里人/絶路殊生為别世之人死為異域之鬼長與足下生死)¶
<pb:KR3k0030_WYG_196-4b>¶
(辭矣幸謝故人勉事聖君足下𦙍子無恙勿以/為念努力自愛時因北風復惠徳音李陵頓首)江淹别¶
賦(黯然銷魂者唯别而已矣况秦吳兮絶國復燕宋兮/千里或春苔兮始生乍秋風兮蹔起是以行子腸斷)¶
(百感悽惻風蕭蕭而異響雲漫漫而竒色舟凝滯於水/濵車逶迤於山側櫂容與而未前馬寒鳴而不息掩金)¶
(觴而誰御横玉柱而霑軾居人愁卧怳若有亡日下壁/而沉彩月上軒而飛光見紅蘭之受露望青楸之離霜)¶
(巡層楹之空掩撫錦幙而虛凉知離夢之躑躅意别魂/之飛揚故别離一緒事有萬族至若龍馬銀鞍朱軒繡)¶
(軸帳飲東都送客金谷琴羽張兮簫鼔陳燕趙歌兮傷/美人珠與玉兮豔暮秋羅與綺兮嬌上春驚駟馬之仰)¶
(秣聳淵魚之赤鱗迨分手而銜涕咸寂寞而傷神乃有/劒客慙恩少年報士韓國趙厠吳宫燕市割慈忍愛離)¶
(邦去里瀝泣共訣抆血相視驅征馬而不顧見行塵之/時起方衘感於一劔非買價於泉裏金石震而色變骨)¶
<pb:KR3k0030_WYG_196-5a>¶
(肉悲而心死或乃邊郡未和負羽從軍遼水無極雁山/參雲闉中風暖陌上草薰日出天而耀景露下地而騰)¶
(文鏡朱塵之照爛襲青氣之烟煴攀桃李兮不忍别送/愛子兮霑羅裙至如一去絶國詎相見期視喬木兮故)¶
(里訣北梁兮永辭左右兮魂動親賔兮淚滋可班荆兮/増恨惟樽酒兮叙悲值秋雁兮飛日當白露兮下時怨)¶
(復怨兮逺山曲去復去兮長河湄又若君居淄右妾家/河陽同瓊珮之晨照共金爐之夕香君結綬兮千里惜)¶
(瑶草之徒芳慙幽閨之琴瑟晦髙臺之流黄春宫閟此/青苔色秋帳含兹明月光夏簟清兮書不暮冬缸凝兮)¶
(夜何長織錦曲兮泣已盡迴文詩兮影獨傷儻有華隂/上士服食還仙術既妙而猶學道已寂而未𫝊守丹竈)¶
(而不顧鍊金鼎而方堅駕鶴上漢驂鸞騰天蹔游萬里/少别千年惟世間兮重别謝主人兮依然下有芍藥之)¶
(詩佳人之歌桑中衛女上宫陳娥春草碧色春水緑波/送君南浦傷如之何至乃秋露如珠秋月如珪明月白)¶
<pb:KR3k0030_WYG_196-5b>¶
(露光隂往來與子之别思心徘徊是以别方不定别理/千名有别必怨有怨必盈使人意奪神駭心折骨驚雖)¶
(淵雲之墨妙皆嚴樂之筆精金閨之諸彦蘭臺之羣英/賦有凌雲之稱辯有雕龍之聲詎能摹暫離之狀寫永)¶
(訣之情/者乎)¶
詩集離居(涉江採芙蓉蘭澤多芳草採之欲遺誰所思/在逺道還顧望舊鄉長路漫浩浩同心而丨)¶
(丨憂傷/以終老)感别(庭中有竒樹緑葉發華滋攀條折其榮將/以遺所思馨香盈懐袖路逺莫致之此物)¶
(何足貴但/丨丨經時)起徘徊(明月何皎皎照我羅牀帷憂愁不能/寐攬衣丨丨丨行客雖云樂不如早)¶
(旋/歸)在須臾(良時不再至離别丨丨丨屏營衢路側執手/野踟蹰仰視浮雲馳奄忽交相踰風波一失)¶
(路各在一天隅長當從此别且復立斯須/欲因晨風發送子以賤軀李陵贈蘇武别)長相思(攜手/上河)¶
<pb:KR3k0030_WYG_196-6a>¶
(梁遊子暮何之徘徊溪路側悢悢不能辭行人難久留/各各丨丨丨安知非日月弦望自有時努力崇明徳皓)¶
(首以為/期同前)莫相忘(雙鳬俱北飛一鳬獨南翔子當留斯舘/我當歸故鄉一别如秦胡㑹見何詎央)¶
(愴悢切中懐不覺淚沾裳願子長/努力言笑丨丨丨蘇武别李陵)一長嘆(征夫懐往路/起視夜何其)¶
(參辰皆已没去去從此辭行役在戰場相見未有期握/手丨丨丨淚為生别滋努力愛春華莫忘歡樂時生當)¶
(復歸來死當/長相思同前)何足嘆(丈夫非無淚不灑離别間仗劒對/樽酒恥為游子顔蝮蛇一螫手壯)¶
(士疾解腕所思在功名離/别丨丨丨陸龜蒙别離)聲無歡(食虀腸亦苦强歌丨/丨丨出門即有礙誰)¶
(謂天地寛有礙非遐方長安大道旁小人智慮險平地/生太行鏡破不改光蘭死不改香始知君子交乆之道)¶
(益彰君心與我懐離别俱迴遑譬如浸蘖泉流苦日已/長忍泣日易衰忍悲形自傷項籍豈非壯賈生豈非良)¶
<pb:KR3k0030_WYG_196-6b>¶
(當其失意時涕泗各滿裳古人勸加飡此飡難自强一/飲九祝噎一嗟十斷腸况是兒女寃寃氣凌彼蒼彼蒼)¶
(若有知白日下清霜今朝始驚呼/碧落空茫茫孟郊贈崔純亮别)髮白早(一别一回老/志士丨丨丨)¶
(在富易為容居貧難自好沉憂損性靈服藥亦枯槁秋/風客子衣落日行逺道君問去何之賤身寧自保孟郊)¶
(怨/恨)痛銷骨(富别愁在顔貧别丨丨丨懶磨舊銅鏡畏見/新白髪古樹春無花子規啼有血離弦不堪)¶
(聽一聽三四裂世途非一險俗慮有千結有客步大方/驅車獨迷轍故人韓與李逸翰雙皎潔哀我摧折歸贈)¶
(詞縱横設徐方國東樞元戎天下傑禰生投刺遊王粲/吟詩謁髙情無遺照朗抱開曉月有土不埋寃有讎皆)¶
(為雪願為直草木永向君地列願為古琴瑟永向君聽/發欲識丈夫心曽將寳刀說孟郊長安留别李觀韓愈)¶
(因獻張/徐州)酸在肝(食蘖不易食梅難蘖能苦兮梅能酸未/如生别之為難苦在心兮丨丨丨晨雞)¶
<pb:KR3k0030_WYG_196-7a>¶
(載鳴殘月没征馬重嘶行人出迴㸔骨肉哭一聲梅酸/蘖苦甘如蜜黄河水白黄雲秋行人河邊相對愁天寒)¶
(野曠何處宿棠梨葉戰風颼颼生别離憂從中來無斷/絶憂積心勞血氣衰未年三十生白髮白居易生别離)¶
父子離(夫婦死同穴丨丨貧賤丨天下寧有此昔聞今/見之母前三子後熟視不得追嗟爾胡不仁使)¶
(我至於斯有女初束髪已知生離悲枕我不肯起畏我/從此辭大兒學語言拜揖未勝衣喚爺我欲去此語那)¶
(可思小兒襁褓間抱負有母慈汝哭/猶在耳我懐人得知陳無已别三子)親戚離(殷浩甥韓/伯隨至徙)¶
(所經嵗還都浩送至渚側詠曹顔逺詩/云富貴他人合貧賤丨丨丨因而泣下)棄我去(當時我/醉美人)¶
(家美人顔色嬌如花今日美人丨丨丨青樓珠箔天之/涯娟娟嫦娥月三五二八盈又缺翠眉蟬鬢生别離一)¶
(望一見心斷絶心斷絶幾千里夢中醉卧巫山雲覺來/淚滴湘江水兩岸花木深美人不見愁人心含愁更奏)¶
<pb:KR3k0030_WYG_196-7b>¶
(緑綺琴調髙絃絶無知音美人兮美人不知為暮雨兮/為朝雲相思一夜梅花發忽到窻前疑是君盧仝有所)¶
(思/)不相從(昔年因讀李白杜甫詩長恨二人丨丨丨吾/與東野生並世如何復躡二子蹤東野不得)¶
(官白首誇龍鍾韓子稍姦黠自慙青蒿倚長松低頭拜/東野願得終始如駏蛩東野不回頭有如寸莛撞鉅鍾)¶
(吾願身為雲東野變為龍四方上下逐/東野雖有别離無由逢韓愈醉留東野)酒一盃(不見李/生久佯)¶
(狂真可哀世人皆欲殺吾意獨憐才敏捷詩千首/飄零丨丨丨匡山讀書處頭白好歸來杜甫詩)山萬¶
重(白日去難駐故人非舊容今宵一别後何處更相逢/過楚水千里到秦丨丨丨話來天未曉月落滿城鐘)¶
(于武/陵)各天一涯(行行重行行與君生别離相去萬餘里/丨在丨丨丨道路阻且長㑹面安可知)¶
(胡馬依北風越鳥巢南枝相去日已逺衣帶日已緩浮/雲蔽白日游子不顧反思君令人老嵗月忽已晩棄捐)¶
<pb:KR3k0030_WYG_196-8a>¶
(勿復道努力加/飡飯古樂府)一日三秋(為别未幾日丨丨如丨丨猶/疑望可見日日上髙樓唯見)¶
(分手處白蘋滿芳洲寸心寧死/别不忍生離憂趙微明古别離)數聲風笛(揚子江頭楊/柳春楊花愁)¶
(殺渡江人丨丨丨丨離亭晩君向/瀟湘我向秦鄭谷淮上與友人别)一船離恨(東坡長短/句云無情)¶
(汴水自東流只載丨丨丨丨向西州張文潛詩云亭亭/畫舸繫春潭只待行人酒半酣不管煙波與風雨載將)¶
(離恨過江南王平甫愛而誦之不知/其出於此此奪胎換骨法也泊宅編)書來未報(丨丨丨/丨幾時)¶
(還知在三湖五嶺間獨立衡門秋水濶/寒鴉飛去日銜山竇鞏寄南遊弟兄)醉中分袂(蕭鳳/使玉)¶
(門關弟蕭某勸酒頻頻謂兄曰丨丨庻丨丨不悲/杜送王判官黔陽信使應稀少莫怪頻頻勸酒盃)四時¶
不在家(不飲濁水瀾空滯此汴河坐見遶岸水盡為還/海波丨丨丨丨丨弊服斷線多逺客獨顦顇春)¶
<pb:KR3k0030_WYG_196-8b>¶
(英各婆娑荒陂遶曲流野桑無直柯但見/君子心嘆息終匪他孟郊汴州留别韓愈)¶
　¶
　¶
　¶
　¶
　¶
　¶
　古今合璧事類備要卷四十六¶
