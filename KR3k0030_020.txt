# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:03.032008
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 前集卷二十
<pb:KR3k0030_WYG_020-1a>¶
欽定四庫全書¶
　古今合璧事類備要前集卷二十¶
　　　　　　　　　　　　宋　謝維新　撰¶
　災異門¶
　　日蝕¶
事類陰蔽陽明(日者衆陽之宗人君之表至尊之象君/徳衰㣲丨道盛强侵丨丨丨則日食應)¶
(之孔/光傳)陽㣲陰盛(杜欽曰日食地震/丨丨丨丨也漢書)男教不修(丨丨丨丨/陽事不得)¶
(謫見於天日為之食故日食則天子素/服而修六宫之職蕩天下之陽事禮記)大中不立(丨丨/之道)¶
<pb:KR3k0030_WYG_020-1b>¶
(丨丨則咎徴荐臻六極屢降皇之不極是為丨丨丨丨/其傳曰時則有日月亂行謂朓側匿甚則薄蝕是也史)¶
(記/)臣壅君明(唐一行日食議曰小雅十月之交朔日辛/卯虞&KR1184;以厯推之在幽王六年開元厯定)¶
(交分四萬三千四百二十九入食限加時在晝交㑹而/食數之常也詩云彼月而食則維其常此日而食于何)¶
(不臧日君道也无朏魄之變月臣道也逺日益明近日/益虧望與日軌相會則徙而浸逺逺極又徙而近交所)¶
(以著人臣之象也望而正於黄道是謂臣干君明則陽/斯食矣朔而正於黃道是謂丨丨丨丨則陽為之食矣)¶
(且十月之交於厯當食君子猶以為變詩人悼之然則/古之太平日不食星不孛盖有之矣若過至未分月或)¶
(變行而避之或五星潜在日下禦侮而救之或涉交數/淺或在陽厯陽盛陰㣲則不食或徳之休明而有小青)¶
(焉則天為之隠雖交而不食此/四者皆徳教之所由生也唐書)天見災異(迺正月辛丑/朔日有食之)¶
<pb:KR3k0030_WYG_020-2a>¶
(變見三朝之會上天聰明茍无其事變不虚生臣聞師/曰天右與王者故災異數見以譴告之若不畏懼有以)¶
(塞除而輕忽簡誣則凶/罰加焉漢書孔光傳)朔月之食(十月之交朔日辛夘/日有食之亦孔之醜)¶
(詩/)晦日之食(乃十一月丨丨有食之適/見于天災孰大焉漢文紀)分至不災(昭公/二十)¶
(一年秋七月日有食之公問於梓慎曰是何物也禍福/何為對曰二至二分日有食之不為灾日月之行也分)¶
(同道也至相過也其他月則為/災陽不克也故常為水左傳)交會則食(日月之㑹自/有常數每一)¶
(百七十三日有餘日月之道/一交則日月必食春秋正義)當食不食(開元十二年七/月戊午朔於厯)¶
(丨丨半强自交趾至朔方候之丨丨十二月庚戌朔於/厯食大半時束封泰山還次梁宋間皇帝徹膳不舉樂)¶
(不盖素服日亦不食時羣臣與八荒君長之來助祭者/降物以需不可勝數皆奉夀稱慶肅然臣服雖筭術乖)¶
<pb:KR3k0030_WYG_020-2b>¶
(舛不宜如此然後知徳之/動天不俟終日矣唐史)應虧不虧(開元二年二月庚/寅朔太史奏太陽)¶
(丨丨丨丨姚崇表賀/請書之史冊同上)如月之初(黃琬祖父瓊為魏郡太/守建和元年正月日食)¶
(京師不見而瓊以狀聞詔問所食多少瓊思其對而未/知所况琬年七嵗在傍曰何不言日食之餘丨丨丨丨)¶
(後/漢)如鈎不盡(征和四年八月辛酉晦日有食之不盡如/鉤漢五行志梁武帝太清元年正月朔日)¶
(有食之不盡丨丨開元十七年冬十/月戊午朔日有食之丨丨如鉤通鑑)伐鼓于朝(荘公二/十五年)¶
(六月辛未朔日有食之鼓/用牲于社丨丨丨丨左傳)以絲禜社(日有食之丨朱/丨丨丨公羊)瞽¶
奏鼓(乃季秋月朔辰弗集于房丨丨丨嗇夫馳庶人走/注辰日月所㑹房所舍之次集合也不合則日食)¶
(可知凡日食天子伐鼓于社責公瞽樂官進鼔則伐之/嗇夫主幣之官馳幣禮天神衆人走供救日月之百役)¶
<pb:KR3k0030_WYG_020-3a>¶
(也尚/書)士擊柝(天子救日置五麾陳五兵五鼓諸侯置三/麾陳三兵三鼓大夫擊門丨丨丨言充其)¶
(陽也麾旌旛也五兵/戈㦸鉞弓矢也榖梁)麒麟鬬(丨丨丨而日/食慱物志)春秋書(丨丨/二百)¶
(四十二年日/食三十有六)正陽月(仁宗景祐元年四月日有食之/正陽之月自古所忌歸田録)正¶
旦日(仁宗康定元年嘉祐四年神/宗熙寜元年丨丨丨食同上)¶
詩集月蝕歌(赫赫初出咸池中浴光洗跡生天東不覺/有物來晦昧團團一片如頑銅前時蝦蟆)¶
(闕盧妃天下戢戢无有忠責罵四方誰膽大仰頭憤憤/唯  仝欲持寸刄去其害氣力雖有天難通是時了无)¶
(毫芒益徒有文字辯且雄仝死于今百餘載日月幾度/遭遮蒙衆人見之如不見誰肯開口咨天公老鴉居處)¶
(已自穏三足鼎峙何乖慵而今有嘴不能噪而今有爪/不能攻任看怪物翳天眼方且省事保爾躬日月與物)¶
<pb:KR3k0030_WYG_020-3b>¶
(固无惡應由此烏招禍凶吾意髣髴料此鳥定亦閃避/離日宫安逢后羿不乖暴直與審慤彎强弓射此賈怨)¶
(鳥以謝惡毒蟲二曜各安次災害无由逢南不尤赤鳥/東不誚蒼龍北龜勿吐氣西虎勿嘯風五行不汨陳虞)¶
(舜生重瞳我今作此詩/可與仝比功梅聖俞)¶
　　月蝕¶
事類維常(彼月而食則/丨其丨詩)不食(天下太平五星循軌日丨/丨朔月丨丨望出漢史)¶
士女擊鑑(長安城中每月食丨丨取鑑向/月丨之云救月食開元遺事)¶
詩集癡蝦蟇(爛銀盤從海底出出來照我茅屋東天色/紺滑凝不流水光交貫寒朣朧初疑白蓮)¶
(花浮出龍王宫八月十五夜比並不可雙此時怪事發/有物吞食來輪中輪如壮士斧所壊桂似雪山風拉摧)¶
<pb:KR3k0030_WYG_020-4a>¶
(百錬鏡照見膽平地埋寒灰火龍珠飛出腦却入蚌蛤/胎搥環破璧眼看盡當天一搭如煤炲磨蹤滅跡須臾)¶
(間便似萬古不可開又聞古老説蝕月蝦蟇精徑圓千/里入汝腹如此癡騃阿誰生須臾癡蟇精兩吻自决拆)¶
(初露半箇璧漸吐滿輪魄衆星盡原赦一蟇獨誅磔腹/肚忽脱落依舊挂穹碧光彩未蘇來慘淡一片白奈何)¶
(萬里光受此/吞吐厄盧仝)黑水精(天如青玻瓈月若丨丨丨時當十/分圓只見一寸明主婦煎餅去小)¶
(兒敲鏡聲此雖淺近意乃重補救/情夜深兎窟出衆星隨西傾古詩)¶
　　星變　又詳見前星類¶
事類妖星(丨丨一曰彗星所謂掃星本類星末類彗小/者數寸長或竟天二曰孛星彗之屬也偏指)¶
(曰彗星芒氣四出曰孛三曰天棓夲類星末鋭長四丈/四曰天搶五曰天攙本類星末鋭六曰蚩尤旗類彗而)¶
<pb:KR3k0030_WYG_020-4b>¶
(後曲象旗七曰天衝出如人蒼衣赤頭不動八曰國皇/大赤類老人星九曰昭明象如太白光芒不行十曰司)¶
(危如太白有目十一曰天讒彗出西北狀如劍長四五/丈十二曰五殘出正東東方星之狀類辰可去地六七)¶
(丈十三曰六賊出正南去地可六丈大而赤動有光十/四曰獄漢出正北去地可六丈大而赤動有光十五曰)¶
(旬始出斗北旁如雄雞十六曰天鋒彗象矛鋒十七曰/爝星如太白其出也不行見則不久而滅十八曰蓬星)¶
(大如二斗器色白十九曰長庚如一匹布着天二十曰/四填星出四隅去地六丈餘二十一曰地維蔵光出四)¶
(隅晉天/文志)流星(丨丨天使也自上而降曰流自下而/上曰飛大者曰奔奔亦流星也同上)天狗¶
星(丨丨狀如犬奔丨色黄有聲其止地類狗所墜望之/如火光炎炎衝天其上鋭其下圓或曰星有毛旁其)¶
(短彗下有狗形者狀赤白有光下即為天狗一/曰流星有光見人而墜无音若有足者同上)營頭星¶
<pb:KR3k0030_WYG_020-5a>¶
(有雲如壊山墮謂丨丨丨所墮其下覆軍/流血千里亦曰流星晝隕名營頭同上)彗以除穢(齊/有)¶
(彗星齊侯使禳之晏子曰无益也且天之有彗丨丨/丨也君无穢徳又何禳焉若徳之穢禳之何損左傳)軫¶
則起兵(軫星明則兵大/起晉天文志)長星竟天(始皇時十五年間彗/星四見久者八十日)¶
(長或竟天漢天文志武帝建元六年八月長星出于東/方長終天占曰是為蚩尤旗見則王者征伐四方漢書)¶
隕星如雨(莊七年四月常星不見夜明/也星隕如雨與雨偕也左傳)星孛北斗(有丨/丨入)¶
(于丨丨孛者何彗星也公羊文公十四年七月有丨丨/于丨丨董仲舒以為孛者惡氣所生也謂之孛者言其)¶
(孛孛有所妨蔽闇亂不明之貌也劉向以為君臣亂於/朝政令虧於外則上濁三光之精五星嬴縮變色逆行)¶
(甚則為孛北斗人君象孛星亂臣類傳曰魁者貴人之/牢天彗星較然在北斗中天之示人顯矣漢五行志)¶
<pb:KR3k0030_WYG_020-5b>¶
星孛西方(宣帝地節元年正月有丨丨于丨丨去太白/二丈許劉向以為太白為大將彗孛加之掃)¶
(滅象也明年霍光薨/復二年家夷滅同上)彗星西指(開成元年二月丙午有/丨丨在危長七尺餘丨)¶
(丨南斗戊申在危西南芒燿愈甚癸丑在虚辛酉長丈/餘西行稍南指壬戌在婺女長二丈餘廣三尺癸亥愈)¶
(長且澗三月甲子在南斗乙丑長五丈其末兩岐指氐/二度掩房丙寅長六丈无岐北指在元七度丁卯西北)¶
(行東指己巳長八丈餘在張癸亥長三尺在軒轅不見/凡彗星晨出則西指夕出則東指乃常也未有徧指四)¶
(方凌犯如此/之甚者唐志)枉矢晝見(永元二年春丨丨丨丨西方長/十餘丈王騫曰此除舊布新之)¶
(象也及梁武起兵騫曰天/時人事其在此乎南史)折木指星(漢武帝嘗見彗星/東方朔丨指星丨)¶
(以授帝以丨彗丨/應時而沒廣記)舉桮屬星(太元末長星見孝武心甚/惡夜華林園中飲酒丨丨)¶
<pb:KR3k0030_WYG_020-6a>¶
(丨丨云長星勸爾一杯酉自/古何時有萬嵗天子世説)¶
詩集旄頭(丨丨彗紫/㣲杜甫)¶
　　雹¶
事類毁瓦(人君信讒殺无罪則雹丨/丨破車殺牛馬唐五行志)傷稼(韓陵為下邽/令鄰縣皆雹)¶
(丨丨陵境/獨无本傳)陰脅陽(盛陽雨水温暖而陽熟丨丨丨/不相入則為雹洪範五行傳)風角¶
日(丨丨丨徴動羽/有雹霜瑣録)常寒之罰(大雨雹隕霜殺榖皆/丨丨丨丨前五行志)脅君¶
之象(昭公三年大雨雹是時季/氏専權丨丨丨丨見左傳)蜥蜴吐雹(劉居中至嵩/山頂有大蜥)¶
(蜴數百皆長三四尺人以食食之撫摩其身滋膩如脂/一日聚繞水盆邉各就取水纔入口即丨丨已圓潔如)¶
<pb:KR3k0030_WYG_020-6b>¶
(彈丸積之于側俄頃纍纍滿地忽震雷一聲起彈丸皆/失去明日人來言昨午雨雹大作乃知蜥蜴所為夷堅)¶
(志/)雷霆流丸(有大人生北邉近之有尖銅雹注唯可遥/看不可到下到下則丨丨丨銅鐵之九以)¶
(擊人云凉/州異物志)雹不為災(昭四年大雨雹季武子問申豊曰/雹可禦乎對曰聖人在上无丨雖)¶
(有丨丨丨左傳凡雹皆冬之愆陽夏/之伏陰聖人在上不為災五行志)雹豫告勝(熙寧中/河州雨)¶
(雹大者如雞卯小者如蓮芡或如人頭耳目口鼻皆具/无異鐫刻次年王師平河州蕃戎授首者甚衆豈克勝)¶
(之符豫告/耶編年)歴代雹災(漢文帝後元元年雨雹如桃李深/三尺風俗通景帝二年秋雨雹大)¶
(者五寸永初三年夏河西縣大雨雹如杯棬大或如斗/殺畜生雉兎折樹木孔叢子成帝河平二年雨雹大如)¶
(斧漢書又大如釜通鑑漢武帝元封三年冬雨雹大如/馬首宣帝地節四年夏山陽雨雹大如雞子深二尺五)¶
<pb:KR3k0030_WYG_020-7a>¶
(寸殺人飛鳥皆死本紀後漢安帝延光元年夏四月河/西雹大如斗○晉穆帝永和五年鄴中雨雹大如盂升)¶
(並通鑑唐乾符六年雨/雹如鳥卵唐五行志)隋帝雹戯(丨煬丨南幸時陰雲/驟作俄雨氷雹忽降)¶
(擊作龍舟之盖既晴上思雹虞世基請令宫女撒珠璣/於舟中以應雹聲又抛龍腦於錦帆之上以象霰雪闗)¶
(河/記)¶
詩集銀彈水晶(堅疑丨丨小圓訝/丨丨明劉原父)雞子馬頭(丨丨方凝/地丨丨初)¶
(墜雲/黃夷)陽愆陰脅(丨丨時少異丨/丨氣初凝韋莊)車破稼傷(遊子驚丨丨/農人念丨丨)¶
(吕/殊)¶
　　火災¶
<pb:KR3k0030_WYG_020-7b>¶
事類人天(凡火丨火曰火/丨火曰灾左傳)火正(古之丨丨或食於心或/食於咮是故咮為鶉火)¶
(心為大火陶唐氏之丨丨閼伯居商邱祀大火而火紀/時焉相土因之故商主大火遷閼伯於商邱主辰辰大)¶
(火也/國史)八人為火(翟乾祐因入夔州市謂人曰今夜有八/人過此宜善待之是夕火燒百餘家八)¶
(人乃火字/也廣記)童子撲火(糜笁貲貨如邱山忽有青衣童子/云君當有火厄賴君能惻愍枯骨)¶
(故來禳却使君財物不盡旬日火起燒其珠玉十分得/一火盛之時見數十青衣丨丨來丨丨有青氣如雲覆)¶
(之火上童子又云多聚燕雀之類以禳災燕能聚水巢/上也家人乃收集鵁鶄數十養於池渠之中厭火拾遺)¶
禆竈言火(宋衛陳鄭災丨丨曰不用吾丨鄭又將丨鄭/人請用之子産不可曰天道逺人道邇竈焉)¶
(知天道遂不與/亦不復災左傳)子産禳火(前年禆竈欲用瓘斚及火子/産使司馬司冦列居火道行)¶
<pb:KR3k0030_WYG_020-8a>¶
(火所焮城下之人五列登城郊人助祝史除于/國北禳火于𤣥冥囬禄使行人告於諸侯同上)子猷避¶
火(王子猷子敬曾俱坐一室上忽發火子猷遽走避不/遑取履子敬神色恬然徐喚左右扶憑而出不異尋)¶
(常世以此定二/王神宇世説)利用救火(彭丨丨里舍灾其助遣之丨/利用還謂之曰煌煌然赫赫)¶
(然自鑚燧而降未有若斯之/盛耳可撲滅者乎江南野史)焚孔子履(武庫火累代之/寳及漢髙斬蛇)¶
(之劍王莽頭孔子/履等盡焚焉晉書)死池仲魚(廣韻云有池仲魚城門失/火仲魚燒死故諺曰城門)¶
(失火殃/及池魚)曲突徙薪(淳于髠至鄰家見竈直突而積薪在/傍謂曰此有火災即更為曲突逺徙)¶
(其薪初學記客有過主人者見其竈直突傍有積薪客/謂主人更為丨丨逺丨其丨不者且有火患主人黙然)¶
(儀而失火鄰里救之得息於是殺牛置酒謝其鄰人灼/爛者在於上行而不録言曲突者人謂主人曰鄉使聴)¶
<pb:KR3k0030_WYG_020-8b>¶
(客之言不費牛酒終无火患今論功而請賔丨丨丨/丨亡恩澤燋頭爛額為上客耶主人寤而請之漢書)陳¶
畚具綆(宋災樂喜為司城以為政使伯氏司里火所未/至徹小屋塗大屋丨丨挶丨丨缶備水器量輕)¶
(重蓄水潦積上塗巡丈城繕守備表火道/使華臣具正徒隧正納郊保奔火所左傳)因酒為雨(後/漢)¶
(樂巴丨丨丨丨以/滅火詳見雨類)教民改屋(宋璟轉廣州都督廣州舊/以竹茅為屋數有火災璟)¶
(教人燒瓦改造店肆自是无復延燒之/患人皆懐恵立頌以紀其政舊唐書)¶
　　水災¶
事類洞庭君(丨丨丨謂栁毅曰寡人愛弟昔為錢塘長/其勇過人昔堯遭洪水九年者乃此一怒)¶
(也異/聞録)癡宰相(武后時水沴閉坊門以禳楊再思入朝有/車陷于濘叱牛不前恚曰丨丨丨不能和)¶
<pb:KR3k0030_WYG_020-9a>¶
(陰陽而閉坊門以遣我艱于行武三思遣/吏謂曰公牛自弱不得獨責宰相唐書)閉坊門(中宗/神龍)¶
(元年大水宋務光上書曰水者陰類臣妾之道氣盛則/水泉溢流願思天變杜絶其萌夫塞變應天實繫人事)¶
(今霖雨即丨丨丨豈一坊一市能感發天道哉必不然/矣故里人呼坊門為宰相謂能節宣風雨天工人代乃)¶
(為虚設/唐書)頌瑞室(何𦙍築室若邪山山發洪水溧拔樹石/此室獨存衡陽王元簡令鍾嶸作瑞室)¶
(頌以旌表/之南史)沉秘景符(禹導河之際丨丨丨丨鎮五/千之水患後人賴之國史)築宣¶
防宫(武帝元光三年春河水族從頓邱東南流夏復决/濮陽瓠子注鉅野通淮泗汎郡十六至元光二年)¶
(發卒數萬人塞瓠子河天子自臨决河沉/白馬玉璧于河丨宫其上名丨丨丨漢書)子路水備(丨/丨)¶
(為蒲宰為丨丨與其修溝瀆以民之勞苦也人與之簞/食一壺漿孔子曰汝以民為餓也何以不白于君發倉)¶
<pb:KR3k0030_WYG_020-9b>¶
(廪以賑之而私以爾食饋/之汝之見罪必矣家語)女媧蘆灰(丨丨積丨丨以/止淫水淮南子)¶
　　旱　又詳見禱雨類¶
事類陽驕(旱之言悍也丨丨蹇/所至也洪範五行傳)旱應(旱所謂常陽不謂/常陽而謂旱者以)¶
(為灾也旱之為言乾萬物傷而乾不得水也/上持亢陽之節暴虐於下故丨灾丨也同上)水干土(丨/丨)¶
(丨則大/旱繁露)天作雲(七八月之間旱丨油然丨丨沛/然下雨則苗勃然興之矣孟子)金石流¶
(大旱丨丨丨土山/焦而不熱莊子)草木焦(頃者炎旱日更增甚沙礫消/鑠丨丨丨卷處凉臺而有鬰)¶
(蒸之煩浴寒氷而有灼爛之慘宇宙/雖廣无陰以憇應休璉與岑文瑜書)訟風伯(維兹之旱/兮其誰之)¶
(由我知其端兮風伯是尤山升雲兮澤上氣雷鞭車兮/電揺幟雨寖寖兮將欲墜風伯怒兮雲不得上天孔明)¶
<pb:KR3k0030_WYG_020-10a>¶
(兮有紀有綱今我上訟兮其罪誰當天加/誅兮不可悔風伯雖死兮人誰爾傷韓愈)得死魃(北齊/後主)¶
(武平五年夏五月大旱晉陽丨/丨丨長二尺面頂各二目北史)華山肥遺(丨丨有烏名/丨丨見則大)¶
(旱博/物志)南方旱狢(南方有人長二三尺袒身而目在頂上/走行如飛名曰魃所見之國大旱赤地)¶
(千里一名狢遇者得之投溷/中乃死旱灾消也神異經)木仙指旱(魯般燉煌人巧/侔造化嘗怨呉)¶
(人殺其父於肅州城南作一木丨人舉手指呉地呉地/大丨三年卜曰般所為也賫物謝之般為斷其一手其)¶
(月呉中大雨/酉陽雜俎)潭龍聴法(有僧講經山寺常有一叟來聴/問其姓氏曰某乃山下丨中丨)¶
(也幸嵗旱得閑來此丨丨僧曰公能救旱乎曰上帝封/江湖有水不得輙用僧曰此硯中水可用乎乃就硯吸)¶
(水徑去是夕雷雨大作連曉/視之雨悉黑水幕府燕閑)率巫舞雩(司巫若國大旱/則丨丨而丨丨)¶
<pb:KR3k0030_WYG_020-10b>¶
(周禮龍見而雩左傳雩者為旱求也榖梁日月食而救/之天旱而雩卜筮而後决大事非以為得求也以文之)¶
(也荀/子)因祭斬木(鄭大旱使屠擊祝欵竪柎有事於桑林/斬其木不雨子産曰有事於山蓺山林)¶
(也而斬其木為/罪大矣左傳)請烹𢎞羊(武帝時嵗小旱上令百官求/雨太子太傅卜式曰今桑𢎞)¶
(羊令吏坐市列販物求/利烹𢎞羊天乃雨漢書)誤殺孝婦(東海有孝婦守寡无/子養姑甚謹姑告鄰)¶
(人曰孝婦養我勤苦哀其无子守寡我若久累无丁壯/奈何遂自經死姑女告吏婦殺我母吏捕孝婦婦誣服)¶
(郡中枯旱三年後太守至殺牛自祭/孝婦冢因表墓天立大雨嵗熟雜記)漢武乾封(夏旱公/孫卿曰)¶
(黃帝時封則天旱乾封三年上乃下詔曰天旱/意乾封乎其令天下尊祠靈星焉西漢郊祀志)魯僖閔¶
雨(僖公三年夏四月不雨言不雨者閔雨/也閔雨者有志於民也閔憂也穀梁)鄭俠繪圖(丨/丨)¶
<pb:KR3k0030_WYG_020-11a>¶
(見荆公言青苗之害不答久之得監在京安上門㑹大/旱自十一月至于三月河東河北陜西流民大入京師)¶
(與城外饑民市麻籸麥麩為之糜或掘草根採木實以/食俠上疏曰今天下憂苦質妻鬻女父子不保拆屋伐)¶
(桑争貨于市輸官糴米皇皇不給之狀丨為一丨此臣/安上門日所見百不及一陛下觀臣之圖行臣之言十)¶
(日不雨乞斬臣以/正欺㒺之罪國史)萊公論政(淳化二年春大旱太宗延/近臣問時政得失㓂凖對)¶
(曰洪範天人之際其應若影響大旱之證盖刑有所不/平頃者祖吉王淮皆侮法受財吉既伏誅而淮止杖于)¶
(私室用法如是亢暵之咎/殆不虚發太宗大悟同上)緑衣言事(朝奉郎杜球言永/熙佛寺塔廟禱雨)¶
(至天慶三館起居因駐輦問曰天久不雨奈何或對天/數或對至誠必有應一緑衣少年越次對曰刑政不修)¶
(故也上頷之而行歸復駐輦召緑衣者問狀對曰某所/守臣犯贓法當配宰相以親則不配某所守臣犯贓不)¶
<pb:KR3k0030_WYG_020-11b>¶
(當死宰相以嫌卒死之翌日上為罷宰/相天即大雨緑衣者冦萊公也麈史)術人遺書(涒灘/嵗越)¶
(垠曠旱塞諸陽遷市不雨祈山川庶神又不雨觴上龍/舞巫覡愈不雨或言邦有丨丨能捕退龍而譟之昔嵗)¶
(嘗然農剰其澤及召術人至而旱色如故太守怒亟命/擒之術人遁去矣其丨囊有丨一幅目曰旱有三曰天)¶
(旱國旱人旱曷為犬旱蹇陽肆凶下土祗慎雖六七嵗/黎人不饑曷為國旱君道熾災徳涸仁枯貪風暴氣蒸)¶
(為時癘曷為人旱邦燬其政吏賊其行千里人心燥不/為陰夫天旱求諸仁仁洽而時豐國旱求諸徳徳潤而)¶
(澤流人旱求諸政政清而俗阜貪貨遊于上刑黷于下/百姓焦愁結成狠暑所謂人旱也邦守不清其政而逮)¶
(龍貨雨是猶乗攆適海豢羊望翼於何可冀乎太守得/書增怒是嵗正月不雨至五月明年殍死者數千人而)¶
(太守亦以財/禍盛均文粹)¶
<pb:KR3k0030_WYG_020-12a>¶
詩集旱詩(昔嵗歉无年今麥仍荐饑罷民去南&KR1194;賤價/捐東菑籍籍道路間餓者何纍纍藜藿不充)¶
(腸薾然旄與倪郊原赤如赫乗穂无孑/遺&KR1668;藝不可分四旁生蒺藜劉貢父)旱謡(十月不雨/井水渾孤)¶
(城烈日風颺塵楚天萬里无纎雲旱氣塞空白晝昏土/龍蜥蜴竟无神田中水車聲相聞努力踏車莫厭勤但)¶
(憂水勢傷禾根道傍執送者何人搯塍争水殺厥/鄰五湖七澤水不貧正賴老龍一屈仲張文潜)春旱¶
(丨丨天地昏日色赤如血安/得鞭雷公滂沱洗呉越杜甫)¶
　　蝗¶
事類蝝(蝗蟲也一名蝻一名丨説文宣公十五年冬丨/生劉歆以為丨螕蠧音蚍蜉之有翼者食穀為)¶
(災董仲舒劉向以為丨/螟始生也漢五行志)&KR0977;(桓公五年丨左氏/傳作螽公羊作丨)蜚負(丨丨/蠜虫)¶
<pb:KR3k0030_WYG_020-12b>¶
(也左/傳注)螟螣(去其丨丨及其蟊賊无害我田穉田祖有神/秉畀炎火注云食心曰螟食葉曰螣食根曰)¶
(蟊食節曰/賊毛詩)梵字(蝗虫腹下有/丨丨雜俎)魚子(蝗是丨丨在水中/化為之蔡伯喈云)茅¶
茨食盡(文公三年雨螽于宋穀梁傳曰災/甚也其甚奈何茅茨盡矣春秋)草木食盡(晉/懐)¶
(帝永嘉四年幽井等六州大/蝗食丨丨牛馬毛皆盡晉書)蝗飛入海(馬援為武陵太/守郡連有蝗援)¶
(振貧羸薄賦税丨丨丨/丨化為魚蝦東觀漢記)蝗不入境(魯恭為中牟令飛蝗/避境○宋均為九江)¶
(守山陽楚沛多蝗至/九江輒四散並本傳)太宗吞蝗(唐太宗貞觀二年畿内/有蝗上入苑中見蝗掇)¶
(數枚祝之曰民以穀為命而汝食之寧食吾之肺肝舉/手欲吞之左右曰惡物或成疾上曰朕為民受災何疾)¶
(之避遂吞之是嵗/蝗不為災唐史)姚崇捕蝗(開元間山東大蝗丨丨奏/詩云秉畀炎火此除蝗之)¶
<pb:KR3k0030_WYG_020-13a>¶
(義也乃出御史為丨丨使分道殺蝗倪若水上言除天/災者當以徳昔劉聰除蝗不克而害愈甚崇遺書誚之)¶
(曰偽偽主徳不勝妖今妖不勝徳若水懼乃縱捕得蝗/十四萬石時議者諠譁崇曰討蝗縱不能盡不愈於養)¶
(以遺患乎帝然之盧懐慎曰天災安可以人力制且殺/虫多必戾和氣願公思之崇曰昔楚王吞蛭而厥疾瘳)¶
(叔敖斷蛇而福乃降今蝗幸可驅若縱之穀且盡如百/姓何殺虫救之禍歸於崇不以諉公也蝗害訖息同上)¶
捕蝗得錢(漢平帝時蝗詔使者丨丨人能/捕蝗詣吏者以石斗受錢漢史)捕蝗易粟(五/代)¶
(晉出帝天福間募民/丨丨丨以丨備史)蝗以申儆(景徳中大旱蝗上以問/李迪迪對曰陛下祀汾)¶
(亳以來土木之役不可勝紀旱丨之起殆/天意所丨丨丨也願罷諸不急之務國史)蝗死不賀(祥/符)¶
(九年飛蝗過京城上詣玉清宫靈感塔焚香祈禱禁宫/城音樂三日先是上出死蝗示大臣翌日執政有袖死)¶
<pb:KR3k0030_WYG_020-13b>¶
(蝗以進者請示於朝率百官賀王旦曰蝗出於災災弭/幸也又何賀焉固不可乃止於是二府方奏事飛蝗蔽)¶
(天上曰使百官方賀而蝗若/此豈不為天下笑耶同上)飛蝗蔽日(東坡上韓相書/近在錢塘見丨)¶
(丨自西北來聲亂浙江之濤上丨丨月下掩草木遇/其所落彌望蕭然此東京餘波及江浙者耳東坡集)飛¶
蝗墮水(趙抃守青州時山東旱有蝗自青齊/及境遇風退飛墮水而盡言行録)¶
詩集答捕蝗詩(捕蝗之術世所非欲究此語興於誰或/云豐凶嵗有數天孽未可人力支或言)¶
(蝗多不易捕驅民入野踐其畦因之姦民恣貪擾户到/頭歛無一遺蝗災食苗民自苦吏虐民苗皆被之吾嗟)¶
(此語秪知一不究其本論其皮驅雖不盡勝養患昔人/固已决不疑秉蟊投火况舊法古之去惡猶如斯既多)¶
(而捕誠未易其失安在常由遲詵詵最説子孫衆為腹/所孕多蜫蚳始生朝畝暮巳頃化一為百無根涯口含)¶
<pb:KR3k0030_WYG_020-14a>¶
(鋒刄疾風雨毒腸不滿疑常飢髙原下隰不知數進退/整若隨金鼙嗟兹羽孽物共惡不知造化其誰尸大凡)¶
(萬事悉如此禍當早絶防其微蠅頭出土不急捕羽翼/巳就功難施只驚羣飛自天下不究生子由山陂官書)¶
(立法空太峻吏愚畏罰反自欺盖蔵十不敢申一上心/雖惻何由知不如寛法擇良令告蝗不隠捕以時今苗)¶
(因捕雖踐死明嵗猶免為蝝災吾嘗捕蝗見其事較以/利害曾深思官錢二十買一斗示以明信民争馳歛微)¶
(成衆在人力頃刻露積如京坻乃知孽虫雖甚衆嫉惡/茍鋭無難為往時姚崇用此議誠哉賢相得所宜因吟)¶
(君贈廣其説為我持之/告採詩歐陽修答朱寀)詩刺荆公(荆公罷相出鎮金陵/時飛蝗自北而南江)¶
(東諸郡皆有之百官餞荆公於城外劉貢父後至追之/不及見其行榻上冇一書屏因書一絶以寄云青苗助)¶
(役兩防農天下嗷嗷怨相公惟有蝗/虫偏感徳又隨台斾過江東泊宅編)如蠶(始自兩河及/三輔荐食丨)¶
<pb:KR3k0030_WYG_020-14b>¶
(丨飛似魚/樂天捕蝗)入地(遺蝗丨丨應千/尺東坡詠雪)¶
　　凶荒¶
事類大侵(一穀不升謂之歉二穀不升謂之飢三榖不/升謂之饉四穀不升謂之荒五榖不升謂之)¶
(丨丨大侵之禮君食不兼味臺榭不塗弛候迎道不除/百官修而不制鬼神禱而不祀榖梁一穀不收謂之饉)¶
(二穀不收謂之旱三穀不收謂之凶四穀不收謂之餽/五穀不收謂之饑墨子穀不熟曰飢蔬不熟為饉果不)¶
(熟為荒仍飢/為荐飢爾雅)荒政(以丨丨十有二聚萬民一曰散利二/曰薄征三曰緩刑四曰弛力五曰舍)¶
(禁六曰去幾七曰省禮八曰殺哀九曰蕃樂十/曰多婚十一曰索鬼神十二曰除盗賊周禮)鵠形(侯/景)¶
(之亂所在荒飢其絶粒久/者鳥面丨丨)骸㸑(敝邑易子而食析/丨以丨宣十五年)汎舟¶
<pb:KR3k0030_WYG_020-15a>¶
役(晉荐飢使乞糴于秦秦伯謂百里與諸乎對曰救災/恤鄰道也丕豹請伐晉秦伯曰其君是惡其民何罪)¶
(秦於是乎輸粟于晉自雍及絳相/繼命之曰丨丨之丨出左氏傳)續命田(元嘉末青州/飢荒劉善明)¶
(家有積粟開倉以救郷里百/姓呼其家田為丨丨丨齊書)采竹花(唐天復甲子嵗自/隴西而亢陽民多)¶
(流散山中竹皆放花結子飢民采之㫪米而食珍於粳/&KR2009;其子粒顔色紅纎與今紅粳不殊其味尤更馨香數)¶
(州之民皆挈累入山就食之可謂百/萬圓顱活於貞筠之下玉堂清話)煑木酪(王莽時洛/陽以來米)¶
(石二千莽分遣大夫竭者教民丨丨為丨/酪不可食重為煩擾者木實為酪漢書)就蒲蠃(越大/夫種)¶
(曰今呉大荒其民必移丨丨丨於/東海之濵蒲蠃蚌蛤之屬國語)採鳬茈(王莽末年南/方飢饉人庶)¶
(羣之野澤掘鳬/茈而食之後漢)掘蘆根(自更始敗後掖庭宫中女為閉/殿内丨庭中丨菔丨捕池魚而)¶
<pb:KR3k0030_WYG_020-15b>¶
(食之/同上)造芋壍(閤&KR0034;山一寺僧種芋多杵之如/泥造壍以度凶嵗玉堂閑話)作糜活饑¶
(漢獻帝興平元年穀一斛五十萬豆麥一斛二十萬人/相食啖白骨委積帝使侍御史侯汶出太倉米豆為飢)¶
(人作糜經日而死者無數帝疑賑恤有虚/乃親於御座前量試作糜乃知非實後漢)挼穂供軍(寳/應)¶
(中新承兵戈之後中外艱食京師米價斗至/一千畿縣百姓乃丨丨以丨禁丨舊唐書)增價通米¶
(盧恒為宣歙觀察使到官值旱飢穀價日增或請抑其/價恒曰宣歙土狹穀少所仰四方之米若價賤則商船)¶
(不來益困矣既而斗米二百/商旅輻輳民賴以生通鑑)餉錢賑饑(荆州年飢衡陽/王義季慮凝之)¶
(餒丨丨十萬凝之大喜將錢至/市門觀飢者悉分之劉凝之傳)矯詔發粟(漢河内失火/武帝使汲黯)¶
(視之還報曰家人失火屋比延燒不足憂臣過河内河/内傷水旱萬餘家臣以便宜持節發倉粟以振貧民請)¶
<pb:KR3k0030_WYG_020-16a>¶
(伏矯制罪上賢/而釋之本傳)勸令開倉(唐員半千為武陽尉嵗旱丨/丨發倉振民令不從及令謁)¶
(州半千悉發之下賴以濟太守怒囚于獄會薛元超持/節渡河譲太守曰君有民不能恤使恵出一尉尚何罪)¶
(釋之/唐書)禁止酒酤(蜀大旱先主禁酒有醸具並坐之詳見/禁醸類唐初无酒禁乾元元年京師酒)¶
(貴肅宗以廪食方屈乃禁京城酤酒期/以麥熟如初二年飢復禁酤出唐書)賑恤鄉里(唐張/萬福)¶
(為泗州刺史魏州飢父子相食萬福曰魏州吾/鄉里安忍其困令兄子將米百車饟之本傳)趙公振¶
饑(熙寧九年夏呉越大旱知越州趙公抃前民之未飢/為書問属縣所被菑者二萬一千九百餘人公歛富)¶
(人所輸及僧道食之羡者得粟四萬八千餘石又為之/出官粟得五萬二千餘石或給或糶又僦民完城四千)¶
(一百丈南豐/作救菑記)范公恵饑(景祐二年呉中大飢范仲淹鎮/浙西發粟募民給餉為術甚備)¶
<pb:KR3k0030_WYG_020-16b>¶
(監司奏劾公於杭州不恤荒公乃自為條敘所以宴游/又興造皆欲以有餘之財以恵貧者貿易飲食工技服)¶
(力之人仰食於公私日無慮萬/數荒政之施莫此為大筆談)蘇公療饑(杭州大旱蘇/軾請于朝免)¶
(本路上供米三之一故米不翔貴復得賜度牒百易米/以救飢者又立病坊作饘粥藥劑遣吏挾醫分坊治病)¶
(活者甚衆/出言行録)陳公活饑(陳文恵公堯佐知夀州遭嵗大飢/公自出米為糜以食餓者吏民以)¶
(公故皆争出米其活數萬人公曰吾豈以是私恵耶/盖以令率人不若身先而使其從之樂也神道碑)通¶
商販米(趙清獻知越州兩浙旱蝗米價踴貴餓死者十/五六諸州皆榜衢路立賞禁人增米價公獨榜)¶
(衢路令有米者任增價糶之於是諸州米/商輻湊詣越米價更賤民無飢死者記聞)以薪易米(呉/遵)¶
(路明道末天下旱蝗遵路知通州乗民未飢募富者得/錢幾萬貫分遣衙校航海糴米於蘇秀使物價不增又)¶
<pb:KR3k0030_WYG_020-17a>¶
(使民採薪蒭官為收置以為直糴官米至冬大雪取/以元價易薪蒭與民官不傷財民且蒙利厚徳録)不¶
俟朝㫖(范公堯夫知慶州餓莩滿路官無穀以賑恤公/欲發常平封樁粟麥濟之州縣皆欲俟奏請得)¶
(㫖而後散公曰人七日不食即死何可/待報諸公但勿預吾寧獨坐罪言行録)特寛鹽禁(張忠/定公)¶
(詠知杭州是時嵗飢民冒禁販鹽捕獲者數百人公悉/寛其罸官屬執言不可公曰錢塘十萬家餓殍如此若)¶
(鹽禁益嚴則聚而為盗患益甚矣俟秋成敢/爾當痛以法䋲之境内卒以无擾神道碑)區處得宜¶
(富公弼知鄆州自鄆移青㑹河朔大水民流京東擇所/部豐稔者三州勸民出粟得十五萬斛益以官廪隨所)¶
(在貯之得公私廬舍十餘萬間散處其人以便薪水山/林河渡之利有可取以為生者聴流民取之其主不得)¶
(禁凡活五十萬人募而為兵者又萬餘人上聞之即拜/禮部侍郎公曰救菑守臣職也辭不受前此救災者皆)¶
<pb:KR3k0030_WYG_020-17b>¶
(聚民城郭中煑粥食之聚為疾疫或待次數日不食得/粥皆僵仆名為救之而實殺之自公立法簡便天下傳)¶
(以為法/神道碑)賑濟無術(王荆公參政方得君鋭意於政事多/不待奏者淮浙大飢人相食朝堂督)¶
(安撫監司賑濟李溥為發運使移檄郡縣以厚朴炒豆/為屑開飢民胃多造紙襖以衣貧民榜勸諭富民施錢)¶
(以種福田或謂曰東南之民胃口既開又得紙襖為衣/兼得福田居之不須慮也監司大慙臺章上聞盡行降)¶
(黜聞見/别録)建立社倉(乾道間朱文公作社倉於建使貧民/嵗以中夏受粟於倉冬則加息什二)¶
(以償嵗小不收則弛其息之半大侵則盡弛之期以數/年子什其母則恵足以廣而息遂捐以予民行之累年)¶
(人以為便/社倉記)嚴出文榜(或言卒幼安帥湖南賑濟榜文只/用八字曰刼禾者斬閉糶者配先)¶
(生曰這便是他有才此八字做兩榜/便亂道又曰要之只是粗法朱語録)真君接禮(張忠定/公詠在)¶
<pb:KR3k0030_WYG_020-18a>¶
(成都府嘗夜夢謁紫府丨丨丨語未久吏忽報請到西/門黄兼濟承事以幅巾道服而趍眞君降階接之丨頗)¶
(隆盡且揖張公坐承事之下詢顧詳欵似有欽嘆之意/公翌旦即遣典客詣西門請黃承事者戒令具常所衣)¶
(服來比至果如夢中所見公即以所夢告之問平日有/何陰徳蒙真君厚遇如此且居某之上座耶兼濟云無)¶
(他長惟每嵗遇禾麥熟時以錢三萬緍收糴至明年禾/麥未熟小民艱食之際價直不增升斗亦無髙下在我)¶
(者初無所損而小民得濟所急公曰此承事所以坐某/之上也令索公裳二吏掖之使端受四拜黃公後裔蕃)¶
(衍至今在仕路者/比比青紫厚徳録)大帝告喻(三川飢險丨丨謂王法進/曰世人厭擲五穀不貴衣)¶
(服之本我已勑太華之府收五穀之神所種不成下民/飢餓因示罰責以懲其心然大道好生今且汝丨丨下)¶
(民使其悔罪命侍女以靈寶清齋告謝/天地儀一軸付之使傳行于世廣記)¶
<pb:KR3k0030_WYG_020-18b>¶
詩集採鳬茈(朝擕一筐出暮擕一筐歸十指欲流血且/急眼前飢官倉豈無粟粒粒蔵珠璣一粒)¶
(不出倉倉中羣/䑕肥鄭毅夫)糴官粟(持錢丨丨丨日夕擁公門官價/雖不髙官倉常苦貧兼井閉囷)¶
(廪一粒不肯分伺待官粟空騰價邀吾民坐視既不可/禁之亦紛紜擾擾田&KR1194;中果腹才幾人我欲究其原宏)¶
(濶未易陳哀哉天地間/生民常苦辛張文潜)換米(城中斗米換/衾稠杜甫)勸分(民貧更/丨丨山)¶
(谷/)¶
　¶
　¶
　古今合璧事類備要前集卷二十¶
