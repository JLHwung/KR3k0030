# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:06.421093
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 續集卷三十二
<pb:KR3k0030_WYG_182-1a>¶
欽定四庫全書¶
　古今合璧事類備要續集卷三十二¶
　　　　　　　　　　　　宋　謝維新　撰¶
　性行門¶
　　精敏　附　精察¶
　事理發揮(文理密察為精材識捷疾為敏精則物來/能名敏則事至能應古之君子得之天禀)¶
　(固與庸人不侔也故易曰粹精書曰精一語曰敏惠/書曰時敏皆是説也然言精則不言敏言敏則不言)¶
　(精豈精自精敏自敏二者若是其不相關歟葢惟精/故敏亦未有敏而不由於精也茍未能精於理而遽)¶
<pb:KR3k0030_WYG_182-1b>¶
　(欲敏于事未能精於所學而即欲敏於所行則冒然而/為率爾而作未有不敗事者然則先言精而後言敏)¶
　(良有/以夫)¶
事類純粹(剛健中正丨/丨精也易乾)精一(惟丨惟丨允/執厥中書)密察(文理丨/丨足以)¶
(有别也/記中庸)捷疾(材識丨/丨釋文)不忘敏(叔向曰薳罷有後於楚/宜哉承君命丨丨丨左)加¶
以敏(齊國子來聘自郊勞至於贈/賄禮成而丨之丨丨同上)聞一知十(子謂子貢/曰女與回)¶
(也孰愈對曰賜也何敢望回回也丨丨以丨丨賜/也聞一以知二子曰弗如也吾與女弗如也語五)問一¶
得三(陳亢問於伯魚曰子亦有異聞乎對曰未也嘗獨/立鯉趨而過庭曰學詩乎對曰未也不學詩無以)¶
(言鯉退而學詩他日又獨立鯉趨而過庭曰學禮乎對/曰未也不學禮無以立鯉退而學禮聞斯二者陳亢退)¶
<pb:KR3k0030_WYG_182-2a>¶
(而喜曰丨丨丨丨聞詩聞禮又/聞君子之逺其子也語十六)告往知來(子貢曰貧而/無諂富而無)¶
(驕何如子曰可也未若貧而樂富而好禮者也子貢曰/詩云如切如磋如琢如磨其斯之謂歟子曰賜也始可)¶
(與言詩已矣丨諸/丨而丨丨者語一)吾道一貫(子曰參乎吾道一以丨之/曽子曰唯子出門人問曰)¶
(何謂也曽子曰夫子之/道忠恕而已矣同上)五行並下(漢應奉少聰明自為/童時及長凡所經歴)¶
(莫不暗記讀書丨丨丨丨為郡決曹吏行部四十二縣/録囚徒數百千人及還太守備問之奉口説罪繫姓名)¶
(坐狀輕重無所遺/脫舉茂才本𫝊)一見能誦(王充字仲任㑹稽上虞人/少孤鄉里稱孝後到京師)¶
(受業太學師事班彪好博覽而不守章句家貧無書常/游洛陽市肆閲所賣書丨丨輒丨丨憶遂博通衆流百)¶
(家/)逆為答記(後漢楊修有俊才嘗出行籌曹操有問外/事乃丨丨丨丨敕守舍兒若有令出依次)¶
<pb:KR3k0030_WYG_182-2b>¶
(通之既而果然操怪/其速亷之知狀忌修)以為宿構(魏王粲累拜侍中博物/多識問無不對觀人圍)¶
(棋局終粲為覆之棊者不信以帕葢局使更以他局為/之用相比校不誤一道其彊記黙識如此善屬文舉筆)¶
(便成無所改定/時人丨丨丨丨)繩墨皆應(諸葛武侯所至營壘井竈圊/溷藩籬障塞皆應繩墨一月)¶
(之行去/如始至)履屣當任(郗超曰吾嘗與謝𤣥共在桓公府/備見其才雖丨丨間亦得其任)綜¶
理微密(陶侃時造船木屑及竹頭悉令舉掌之咸不解/所以正㑹積雪始晴㕔事前餘雪猶濕於是以)¶
(屑布地及桓温伐蜀又以所貯竹/頭作丁裝船其丨丨丨丨皆此類)頃刻便了(梁朱异為/散騎常侍)¶
(掌機密其軍旅謀謨方鎮改換朝儀國典詔誥勅書竝/典掌之每四方表疏當局簿領諮議詳斷填委於前屬)¶
(辭落紙覽事下議縱横敏贍/不暫停筆丨丨間諸事丨丨)事無壅滯(宋劉穆之内摠/朝政外供軍旅)¶
<pb:KR3k0030_WYG_182-3a>¶
(決斷如流丨丨丨丨目覽詞訟手荅/牋書耳行聽受口竝酬應不相參受)事無遺失(隋劉炫/眸子精)¶
(明視日不眩左畫方右畫圓口誦/目數耳聽五丨同舉丨所丨丨)敕吏泚筆(岑文本字/景仁鄧州)¶
(人性沈敏善文辭多所貫綜擢中書舍人時顔師古為/侍郎自武德以來詔誥或大事皆所草定及得文本號)¶
(善職而敏速過之或當策令叢遽丨丨/六七人丨丨待分口占授成無遺意)命吏連紙(裴琰/永徽)¶
(中為同州司户參軍丨書丨數人丨/丨須臾剖判立畢時謂之霹靂手)旁吏不給(陸贄從/德宗狩)¶
(奉天機務填摠逺道召𤼵奏請報下書詔日數百贄初/若不經意逮成皆周盡事情衍繹熟復人人可曉丨丨)¶
(承寫丨丨他學士閣筆不/得下而贄霈然有餘本傅)不思以對(本朝王禹偁字元/之年七嵗已能文)¶
(畢文簡公為郡從事始知之聞其家以/磨麵為生因令作磨詩元之丨丨丨丨)生知之才(楊億/有丨)¶
<pb:KR3k0030_WYG_182-3b>¶
(丨丨丨以童子召試太宗嘆異以為祕書省正字制曰/汝方在髫齓不煩師訓精爽神助文學生知越景絶塵)¶
(一日千里予/有望於汝也)幼而穎邁(綦崇禮字叔厚丨丨丨丨不好/嬉弄讀書學文日開月益儔輩)¶
(莫敢望甫十嵗能作詩屬/文比事音節皆中律吕)幼而明慧(程顥字伯淳丨丨丨/丨驚人年數嵗賦酌)¶
(貪泉詩先達/許其志操)敏視若流(施師㸃字聖與生有異質得書/丨丨丨丨十嵗通六經十二能)¶
(文先儒/咸高之)史文成誦(謝顯/道)¶
精察秋毫(明足以察丨/丨之末孟)淵魚(察見丨丨/者不祥)繳繞(苛察丨丨/漢馬遷傳)¶
吹求(丨毛丨疵中/山靖王𫝊)咸稱神明(米鹽靡密初若煩碎然霸精/力能推行之吏民見者語次)¶
(尋繹問他隂㐲以相參考嘗欲有所伺察擇長年亷吏/遣行屬令周密吏出不敢舍郵亭食於道旁烏攫其肉)¶
<pb:KR3k0030_WYG_182-4a>¶
(民有欲詣府言事者適見之霸與語道此後日吏還謁/霸霸見迎勞之曰甚苦食於道旁乃為烏所盜肉以霸)¶
(知其起居所問毫釐不敢有所隱鰥寡孤獨有死無以/葬者鄉部書言霸為區處某所大木可為棺某亭猪可)¶
(祭吏往皆如言其識事聰明如/此吏皆不知所出丨丨丨丨)得為耳目(趙廣漢為潁/川太守教吏)¶
(為缿筩及得投書削其主名託以豪傑大姓子弟所言/其後家家結為仇怨吏民相告訐廣漢丨以丨丨丨漢)¶
(本/傳)事狀如一(唐武后自徐敬業之反疑天下人多圖已/又以久專國事所行不正知宗室大臣怨)¶
(望心不服欲以威之乃盛開告密之門有胡人索元禮/知太后意因告急召見擢為游擊將軍令按判獄每推)¶
(一人必令引數十百人而周興來俊臣之徒效之紛紛繼起/専以告密為事欲䧟一人輒令數處供告丨丨丨丨武)¶
(后/紀)長短畢知(唐邢邵字子才為西兖州刺史守令長短/無不知之定陶縣去州五十里縣令妻日)¶
<pb:KR3k0030_WYG_182-4b>¶
(暮取人斗酒束脯邵逼夜攝令未明/而去責其取受舉州不知所以本𫝊)令人察事(李輔國/置察事)¶
(數千人濳丨於丨間/聽丨細丨即行推按)遣人詗事(陳敬暄多丨丨歴縣/鎮丨丨謂之尋事)照¶
日辨補字(垂拱中則天監國羅織事起湖州佐史江琛/取刺史裴光判書割字合成文理詐為徐敬)¶
(業反書以告差使推光欵書是光書疑語非光語前後/三使推不能決敕令能推事人勘當取實僉曰張楚金)¶
(可乃使之楚金憂悶仰卧西窗日到向看之字似補作/平看則不覺向日則見之喚集州官索一甕水令琛投)¶
(書于水中字一一解散琛叩頭伏罪/敕令斬之賞楚金絹百匹朝野僉記)辨宰非換金(李汧/公勉)¶
(鎮鳯翔屬邑編氓因耨田得馬蹄金一甕遂送於縣縣/宰喜獲兹寶以為珠績慮公藏主守不嚴寘於私室信)¶
(宿開視皆為塊矣以狀聞府僉云姦計換之莫能自白/旣而遂以易金伏罪結成具獄以案上聞汧公盛怒俄)¶
<pb:KR3k0030_WYG_182-5a>¶
(而因有宴㑹語及斯事列座賔客咸共驚嘆以為胠篋/穿窬無足怪也時袁相國滋亦在幕中俛首畧無詞對)¶
(李公曰邑宰者非判官懿親乎曰與之無素甚疑此事/汧公曰換金之状極明若未了當非判官莫探情偽袁)¶
(曰諾乃令閲甕得二百五十塊遂於列肆索金鎔寫與/形塊相等始秤其半已及三百斤其負擔人力乃二農)¶
(夫以竹舁至縣計其金大數非二人以竹擔可舉是即/路之時已化成土矣於是羣疑大豁邑宰遂得清雪汧)¶
(公歎服以為才/智不及劇談錄)俞彦明字序(日月星辰之明非不暐也/天下不以為驚水涵太虚)¶
(燈破幽室非不瑩徹也天下不以為驚物之抱負靈曜/而埋藏於荒磎塵壤之中寂寞之境抑遏拂蔚終不可)¶
(沒而時吐光怪衝射天地天下之人始驚以為神奇吾/友乃江南豫章人也請以豐城古獄之事為君道牛斗)¶
(之間河漢之表昔時有異氣紅光紫氣盤薄衝激夾衡/璣杓瑶而奪之色此龍泉太阿之精也龍泉太阿者天)¶
<pb:KR3k0030_WYG_182-5b>¶
(下神劒也固當決浮雲截流波刺虎南山膾蛟長橋邊/城飛塵河角有彗掃戎王之庭斬佞臣之首提㩦四顧)¶
(問天下事誰有不平者乎此劒之得志而遇英雄之人/壮烈之士取決於一時也今沉屈而在敗牢重鑰之下)¶
(是其氣不得不暴露而憤發非以耀世也乃其不可遏/者固如此耳嗚呼士君子得志而在廊廟之上事業昭)¶
(著天下之人以為當然不以為驚至於懐負利器鬱鬱/而不得志時因感慨微見芒刃故其可喜可愕者多發)¶
(于窮時吾友自未弱冠之初已能飛步上庠取聲名於/塲屋中今已及壯矣其間坎壈臲&KR1142;前跋後疐其耀也)¶
(如有蹶之其哆也如有哽之豈非天欲大感怒君而使/之發精煒也予雖愚弱不靈前日君自執手相許以友)¶
(又謂曰子其字我而併序其意敢取寶劒鄉閭之舊事/聊以相感君其自磨礪無刑于衆予將見張雷博識之)¶
(士有為君鑒拔者矣又將見西山北巖之膏華隂之英/有以拂拭君者矣皇皇華華奪人精爽其見有日矣晉)¶
<pb:KR3k0030_WYG_182-6a>¶
(曰君子以自昭明德惟自昭而進/者終不可掩屈故字彦明以晉叔)¶
詩集精察(穴覷騁/丨丨孟)聦明(離婁豈不明子/野豈不聰同上)¶
　¶
　¶
　¶
　¶
　¶
　¶
<pb:KR3k0030_WYG_182-6b>¶
　¶
　¶
　¶
　¶
　¶
　¶
　¶
　古今合璧事類備要續集卷三十二¶
