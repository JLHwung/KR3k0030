# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:06.841288
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 續集卷五十
<pb:KR3k0030_WYG_200-1a>¶
欽定四庫全書¶
　古今合璧事類備要續集卷五十¶
　　　　　　　　　　　　宋　謝維新　撰¶
　事為門¶
　　知人　附　(不知人/不見知)　(知己己/求知)¶
　事理𤼵揮(甚矣知人之為難也亦甚矣知己者之不/易得也惟其知人則施于人者不悖惟其)¶
　(知己則伸于巳者不少人之知己與己之知人一也/自非氣類相求肝膽相照又安得有真相知者哉此)¶
　(管鮑之賢所以不世有也然人不已知非所患/也已不知人其可乎故君子必以知人為急)¶
<pb:KR3k0030_WYG_200-1b>¶
事類則哲(臯陶曰在知人禹曰咸若時惟/帝其難之知人丨丨能官人書)唯賢(丨丨/知賢)患¶
不知(子曰不患人之不已/知丨丨丨人也為政)未易知(人固丨丨丨知人/亦未易范滂傳)知¶
下惠(臧文仲魯大夫臧孫辰也時栁下惠為士師文仲/知其賢而不進達之孔子曰臧文仲其竊位者與)¶
(丨栁丨丨之賢/而不與立也史)知子産(鄭人游于鄉校然明謂子産曰/毁鄉校如何子産曰何為云云)¶
(然明曰蔑也今而後知吾子/之信可事也左襄二十一年)知&KR0934;蔑(叔向適鄭鬷蔑欲/觀叔向使之從収)¶
(器者而往立于堂下一言而善叔向将飲酒問之曰必/鬷明也下執其手以上曰昔賈大夫惡娶妻而美三年)¶
(不言不笑御以如臯射雉獲之其妻始笑而言賈大夫/曰才之不可以已我不能射女遂不言不笑夫今子少)¶
(不颺子若無言吾幾失子矣言之不可/以已也如是遂如故知左昭二十八年)足知雅曲(曹公/使蒋)¶
<pb:KR3k0030_WYG_200-2a>¶
(斡説周瑜瑜先覺之謂幹曰吾雖/不及夔曠聞絃賞音丨丨丨丨也)號為氷鑑(司馬徽清/雅有知人)¶
(之鍳龎德公嘗/謂德操為氷鑑)此是君座(何充嘗詣王導導以塵尾指/床呼充共坐曰丨丨丨丨也)¶
(及導薨充參/録尚書事)作黒頭公(王詢與謝𤣥為桓温掾温嘗謂/之曰謝椽年四十必擁旄杖節)¶
(王掾當丨丨/丨丨並本傳)誤蒼生者(王衍嘗造山濤濤嗟歎良久既/去目而送之曰何物老嫗生寧)¶
(馨兒然丨天下丨丨/丨未必非此人也)當為冠冕(龎統字士元少時朴鈍/未有識者頴川司馬徽)¶
(清雅有知人鍳往見徽稱統丨/丨南州士之丨丨由是漸顯)當為棟梁(吏部侍郎高/孝基稱知人)¶
(見房喬曰當為偉器恨不見其聳壑昻霄見/杜如晦曰公有應變之才丨丨丨丨之用)必為後患¶
(張九齡曰禄山失律喪師于法不可不誅且臣觀其貌/有反相不殺丨丨丨丨上曰卿勿似王夷甫識石勒枉)¶
<pb:KR3k0030_WYG_200-2b>¶
(害忠良竟/赦之本傳)使後得權(郭子儀病雖百官造省不屛姬侍/及盧杞至則屏之隱几而待家人)¶
(怪問其故曰彼外陋内險左右/見必笑丨丨丨丨吾族無類矣)勉旃自愛(蘇子容丞相/始為南都從)¶
(事時杜正獻公方致仕居南都見蘇公大器之為道其/平生出處本末甚詳曰子異時所至亦如老夫願丨丨)¶
(丨丨蘇公唯唯/謝之徐度却掃)恍然大驚(熙寧間蘇公頌以集賢院學/士守杭州梁况之以朝官通)¶
(判明州之官道出錢塘公一見異之留連數月待遇甚/厚既别復遣介至津亭手簡問勞且以一硯遺之曰石)¶
(硯一枚留為異日玉堂之用梁公姑謝而留之元祐六/年梁公在翰苑一夕宣召甚急将行而嘗所用硯誤墜)¶
(地碎倉卒取他硯以行既至則靣受㫖尚書左丞蘇某/拜右僕射梁公受命退歸玉堂方抒思命詞涉筆之際)¶
(視所携硯則頃年錢塘蘇公所贈也因丨丨丨丨是夕/梁公亦有左丞之命他日會政事堂語及之蘇公一笑)¶
<pb:KR3k0030_WYG_200-3a>¶
(而已却/掃録)如文靖言(寇萊公與丁晉公始甚相善李文靖/公為相丁公尚為兩制萊公屢以丁)¶
(薦而公不用何也文靖答曰今已為兩禁矣稍進則當/國如斯人者果可當國乎宼曰如丁之才相公自度終)¶
(能抑之否文靖曰唯行且用之然他日勿悔也既/而二公秉政果傾軋竟丨丨丨之丨倦逰雜録)識夷¶
簡否(王沂公知制誥一日至中書見王文正公問君丨/一呂丨丨丨沂公曰不識也退而訪諸人呂公方)¶
(為太常博士倅濵州文正曰此人異日與舎人對秉鈞/軸沂公曰何以知之曰吾亦不識但以其奏請得之如)¶
(不税農器之類沂公姑應之及丁晉公敗沂公引為執/政卒與沂公並相沂公從容道文正語皆嗟歎以為非)¶
(所及龍/川志)不可大用(韓魏公嘗云呉長文奎有識方天下/盛推王安石以為必可致太平唯長)¶
(文獨語曰王安石心强性/狠丨丨丨丨魏公别録)後當如是(王安石始為政司/馬温公上疏逆陳)¶
<pb:KR3k0030_WYG_200-3b>¶
(其利害曰丨丨丨丨及二十/餘年無一不如公言行状)必受其弊(呂獻可将彈新/參温公愕然獻)¶
(可曰王安石雖有時名好執偏見侍從/猶可置諸宰府丨丨丨丨詳見官制門)必亂天下(神宗/将召)¶
(用介甫訪于大臣爭稱舉之張安道時為承旨獨/言安石言偽而辯行愎而堅用之丨丨丨丨記聞)¶
不知人以言舉(君子不丨/丨丨人)以容取(子路曰澹臺子羽有/君子之容而行不勝)¶
(其貌宰我有文雅之辭而智不充其辯相馬以車相士/以居丨丨丨人則失之子羽以言取人則失之宰予家)¶
(語/)¶
知巳為知巳用(列子曰管夷吾與叔牙二人相友管仲/曰吾與鮑叔賈分財多自與鮑叔不以)¶
(我為貪知吾有親也吾嘗與鮑叔謀事大窮困鮑叔不/以我為愚知時有不利也吾嘗三仕三見逐鮑叔不以)¶
<pb:KR3k0030_WYG_200-4a>¶
(我為不肖知不遭時也知我者鮑叔生我者父母昔鮑/叔有疾管仲為之不食不内漿寗戚患之管仲曰生我)¶
(者父母知我者鮑子士丨丨丨者丨馬為知己者良鮑/子死天下莫知安用水漿雖為之死亦何傷哉韓詩外)¶
(傳/)為知己死(趙襄子滅智伯其臣豫讓逃遁山中曰嗟/乎士丨丨丨者丨女為悦己者容今智伯)¶
(知我我必為報讎而死以報/智伯則吾魂魄不愧矣史記)以為知己(晏嬰之晉至中/牟見弊冠反裘)¶
(負芻息于道側者嬰問曰吾子何為者對曰我越石父/者為人臣僕于中牟見使将歸嬰曰何為僕對曰吾身)¶
(不免凍餓之地吾是以為僕也嬰曰可得而贖乎對曰/可遂解左驂而贖之因載而與之俱歸至舎不辭而入)¶
(越石父立而請絶晏嬰使人應之曰子何絶我之暴也/越石父曰臣聞士者屈于不知巳而伸于知巳吾三年)¶
(為臣僕人莫吾知也今子贖我吾丨丨丨丨矣今不辭/而入是與臣我者同矣晏子出見之曰向也見客之容)¶
<pb:KR3k0030_WYG_200-4b>¶
(今也見客之意/遂以為上客)且曰知我(子産聞子皮卒哭丨丨吾已/無與為善矣惟夫子丨丨左)¶
(昭十/三)立不失容(荘子送葬過惠子之墓謂從者曰郢人/堊墁其鼻端若蠅翼使匠石斵之匠石)¶
(運斤成風斵之盡堊而鼻不傷郢人丨丨丨丨宋元君/聞之召匠石曰嘗試為寡人為之匠石曰臣能斵之雖)¶
(然臣之質死久矣自夫子之死也/吾無以為質矣吾無與言也荘子)仰而長鳴(驥服鹽車/而上太行)¶
(遷延負轅不能上伯樂遭之下車攀而哭之驥于是俛/而噴丨丨丨丨聲聞于天下若出金石者何也彼見伯)¶
(樂之知己/也戰國䇿)林宗見竒(茅容與等輩避雨樹下衆皆夷踞/相對容獨危坐愈㳟郭丨丨丨而)¶
(丨其異遂/與共言)謝安所知(羊曇為丨丨丨丨安薨後/徹樂彌年行不由西州路)宣武所¶
器(習鑿齒有才桓丨丨器之未三十用為荆州/治中謝牋曰不遇明公荆州老從事耳世説)若遇知¶
<pb:KR3k0030_WYG_200-5a>¶
己(吉温常曰丨丨丨丨南山/白額虎不難縛也唐元紀)¶
不知己莫知我艱(詩/)莫知我勩(同/上)知我者天(子曰莫我/知也夫不)¶
(怨天不尤人下學而上達/丨丨丨其丨乎語十四)知我者希(丨丨丨丨則/為貴矣老子)斯巳¶
而已(子撃磬于衛有荷蕢而過孔氏之門者曰/莫已知也丨丨丨丨矣深則厲淺則揭)伯牙絶¶
絃(伯牙鼓琴意在泰山鍾子期曰善哉巍巍若泰山俄/而志在流水子期曰善哉湯湯乎若流波子期死丨)¶
(丨破琴丨丨終身不復鼔/琴以為世無賞音者説苑)卞和泣玉(應劭曰丨丨得玉/璞獻之武王武王)¶
(示玉人玉人曰石刖其右足武王没復獻文王玉人復/曰石也刖其左足至成王時卞和抱璞哭于郊乃使玉)¶
(尹攻之果得/寶玉史記)束之高閣(殷浩才名冠世庾翼弗之重也/每語人曰此輩宜丨丨丨丨俟)¶
<pb:KR3k0030_WYG_200-5b>¶
(天下太平然後/議其任耳庾𫝊)遇以海客(牛僧孺詣襄陽于頔求知頔/以海客遇之牛怒而去後怱)¶
(問牛秀才發未曰已去立命小将賫書絹/五百疋追之僧孺不啓封揖回幽閑鼓吹)以為輕已(韓/魏)¶
(公知揚州王介甫以新進士簽書判官事魏公雖重其文/學而不以吏事許之介甫數引古義爭公事其言迂闊)¶
(魏公多不從介甫秩滿去會有上韓公書者多用古字/韓公笑而謂僚屬曰惜王介甫不在此其人頗識難字)¶
(介甫聞丨丨韓公丨/丨由是怨之記聞)謂非知我(韓魏公知揚州王荆公/為僉判每讀書達旦畧)¶
(假寐日已高亟上府多不及盥漱魏公見荆公年少意/其夜飲放逸一日從容丨荆公曰君年少母廢書不可)¶
(自棄荆公不答退而言曰魏公丨丨丨者魏公後知荆/公之賢欲収之門下荆公終不屈如召館職不就之類)¶
(是也故荆公熙寧日録中短魏公為多每曰韓形相好/耳作畫虎圖詩詆之及魏公薨荆公有挽詩云幕府少)¶
<pb:KR3k0030_WYG_200-6a>¶
(年今白髪傷心無路送靈輀猶不㤀魏公少年之語也/又入𤓰步望揚州詩云白頭追想當年事幕府青衫最)¶
(少年/同上)¶
求知己求為可知(子曰不患無位患所以立不/患莫已知丨丨丨丨也語)患其不¶
能(子曰不患人之不已知/丨丨丨丨也語憲問)上書自鬻(東方朔丨丨丨丨/曰臣朔勇若孟賁)¶
(㨗若慶忌亷若鮑叔信若尾生/若此可以為天子大臣矣本𫝊)於路自陳(魏愷自散騎/常侍遷青州)¶
(刺史固辭文宣大怒曰何物漢子與官不就由是積年/沉廢後遇愔丨丨丨丨愔曰咸由中旨愷曰雖復零雨)¶
(自天終待雲興四岳愔欣/然數日除霍州刺史本𫝊)上書求薦(先生云一日程頤/與韓持國范夷叟)¶
(泛舟于頴昌西湖湏臾官将云有一官員丨丨謁大資/乃是求知己頤曰大資居位却不求人乃人倒來求已)¶
<pb:KR3k0030_WYG_200-6b>¶
(是甚道理夷叟曰丨丨章常事也頤云不然只為曾有/不求者不與求者與之遂致人如此持國便服程氏遺)¶
(書/)勤職求知(滎陽公呂希哲與諸人云自少官守處未/嘗干人舉薦以為後生之戒仲父常從守)¶
(官會稽人或議其不求知者仲父對/云丨于丨事乃所以丨丨也童蒙訓)韓愈與馮宿書(昔/揚)¶
(子雲著太𤣥人皆笑之子雲之言曰世不我知無害也/後世復有揚子雲必好之矣子雲死近千載竟未有揚)¶
(子雲可歎也其時桓譚亦以雄書勝老子老子未足道/也子雲豈止于老子爭强而已乎此誠未必為知雄者)¶
(其弟子侯芭頗知之以為其師之書勝周易然侯芭之/他文不見于世不知其人果何如耳以此而言作者不)¶
(祈人之知也明矣直百世以俟聖人而不/惑質諸鬼神而不疑耳足下豈不謂然乎)韓愈與陳商¶
書(辱惠書語高而旨深三四讀尚不能通曉茫然増愧/赧又不以其淺弊無過人智識且喻以所守幸甚敢)¶
<pb:KR3k0030_WYG_200-7a>¶
(不吐情實然自識其不足補吾子所湏也齊王好竽有/求仕于齊者操瑟而往立王之門三年不得入叱曰吾)¶
(瑟鼓之能使鬼神上下為鼓瑟合軒轅氏之律呂客罵/之曰王好竽而子鼓瑟瑟雖工如王不好何是所謂工)¶
(于瑟而不工于求齊也今舉進士于此世也求禄利行/道于此世而為文必使一世人不好得無與操瑟立齊)¶
(門者比歟文誠工不利于求求不得則怒且怨不知君/子必爾不為也故區區之心每有來訪者皆有意于不)¶
(肖者也畧不辭讓遂/盡言惟吾子諒察)韓愈薦侯喜状(右其人為文甚古/立志甚堅行止取)¶
(舎有士君子之操家貧親老無援于朝在舉場十餘年/意無知遇愈嘗慕其才而恨其屈與之還往歲月已多)¶
(嘗欲薦之于主司言之于上位名卑官賤其路無由觀/其所為文未嘗不掩卷長歎去年愈從調選本欲擕持)¶
(同行適遇其人自有家事迍邅坎軻又廢一年及春末/自京還怪其久絶消息五月初至此自言為閣下所知)¶
<pb:KR3k0030_WYG_200-7b>¶
(辭氣激揚靣有矜色曰侯喜死不恨矣喜辭親入闗羇/旅道路見王公數百未嘗有如盧公之知我也比者分)¶
(将委棄泥塗老死草野今胷中之氣勃勃然復有仕進/之路矣愈感其言賀之以酒謂之曰盧公天下之賢刺)¶
(史也未聞有所推引葢難其人而重其事今子鬰為選/首言其死不恨固宜也古所謂知己者正如此耳身在)¶
(貧賤為天下所不知獨見遇于大賢乃可貴耳若自有/名聲又託形勢此乃市道之事又何足貴乎子之遇知)¶
(于盧公真所謂知己者也士之修身立節而竟不遇知/己前古已來不可勝數或日接膝而不相知或異世而)¶
(相慕以其遭逢之難故曰士為知己者死不其然乎不/其然乎閣下既已知侯生而愈復以侯生言于閣下者)¶
(非為侯生謀也感知己之難遇大閣下之德/而憐侯生之心故因其行而獻于左右焉)韓愈上張¶
僕射書(執事之擇于愈者非為其能晨入而夜歸也必/将有以取之苟有以取之雖不晨入而夜歸其)¶
<pb:KR3k0030_WYG_200-8a>¶
(所取者猶在也下之事上不一其事上之使下不一其/事量力而任之度才而處之其所不能不强使為是故)¶
(為下者不獲罪于上為上者不得怨于下矣孟子有云/今之諸侯無大相過者以其皆好臣其所敎而不好臣)¶
(其所受敎今之時與孟子之時又加逺矣皆好其聞命/而奔走者不好其直已而行道者聞命而奔走者好利)¶
(者也直已而行道者好義者也未有好利而愛其君者/未有好義而㤀其君者今之王公大人惟執事可以聞)¶
(此言惟愈于執事也可以此言進愈䝉幸于執事其所/從舊矣若寛假之使不失其信加待之使足以為名天)¶
(下之人聞執事之于愈如是必皆曰執事之好士也如/此執事之待士以禮如此執事之使人不枉其性而能)¶
(有容如此執事之欲成人之名如此執事之厚于故舊/如此又将曰韓愈之識其所依歸也又如此韓愈之不)¶
(謟屈于富貴之人如此韓愈之賢能使其主待之以禮/如此則死于執事之門無悔若使隨行而入逐隊而趨)¶
<pb:KR3k0030_WYG_200-8b>¶
(言不敢盡其誠道有所屈于巳天下之人聞執亊之于/愈如此皆曰執事之用韓愈哀其窮収之而已耳韓愈)¶
(之事執事不以道利之而已耳苟如是雖日受千金之/賜一歲九遷其官感恩則有之矣将以稱于天下曰知)¶
(己知己/則未也)栁子厚送苑論詩序(八年冬余與馬邑苑言揚/聯貢于京師自時而後車)¶
(必挂轊席必交衽量其志知其達于昭代究其文辯其/勝于太常探而討之則明韜于朴厚之質行浮于幽顕)¶
(之間逰公卿之間質直而不犯恪謹而不懾交同列之/羣以誠信聞余拜而兄之以為執誼而固臨節不奪在)¶
(兄而已是歲小司徒顧公守春官之缺而權擇士之柄/明年春同趨權衡之下並就重輕之試觀其掉鞅于術)¶
(藝之場逰刃乎文翰之林風雨生于筆札雲霞𤼵于簡/牘左右圜視朋儕拱手甚可壮也二月丙子有司題甲)¶
(乙之科揭于南宮余與兄又聮登焉余不厚顔懷愧而/陪其遊久矣夏四月告歸荆衡拜手行邁輪移都門之)¶
<pb:KR3k0030_WYG_200-9a>¶
(轍轅指秦嶺之路方将高堂稱慶里閈更賀曳裾峨冠/榮向諸侯之邦遐登王粲之樓高視劉表之榻桂枝片)¶
(玉光生于家是宜砥商雒之阻艱帶江漢之浩蕩以談/笑顧聁超越千里而無倦極也然而景熾氣燠往即南)¶
(方乘陵炎雲呼吸温風可無敬乎慎進藥石保安其躬/是亦非兄之所宜私也羣公追餞于霸陵列筵而觴送)¶
(逺之賦圭璋交映或授首簡于余曰子得非知言揚者/乎安而黙耶余受而書之編于羣玉之右非不知讓貴)¶
(傳信/焉爾)皇甫湜送丘儒序(吾居河隂丘生敲門請曰儒貴/求知余謹自露願以是非賜决)¶
(語其學如猗頓之富聽其音如清廟之樂觀其刻意勵/行如奉商鞅之法而懼秦刑吾驚而與之遊踰年将鬭)¶
(其藝于洛下吾逺來洛下喻之曰子知市乎懐貝玉以/之名都之肆未有不售者也挈而之三家之墅未有不)¶
(為盗困幸矣子将安置哉京師賢才市也一人不知子/也他人知子一門不容子也他門容子子謹持其所有)¶
<pb:KR3k0030_WYG_200-9b>¶
(以往未有不成者也今子之類固少勢能移事者稀為/一不知為一相移白變而復黒倒上而為下吾未如之)¶
(何矣生不信而試果困而見吾酌酒而賀之曰/謹持貝玉以往之都市可矣曰諾乃叙其行)¶
詩集無知者(仲蔚爱窮居遶舎生蒿蓬翳然絶交逰賦/詩頗能工舉世丨丨丨止有一劉龔此士)¶
(胡獨然實由罕所同介然安其業所樂非窮/通人事固已拙聊得長相從陶潛詠貧士)無知己(鄉/曲)¶
(丨丨丨朝端乏親故伊誰為/揚雄一薦甘泉賦孟浩然)桐遇知音(馬因回首雖增/價丨丨丨丨已)¶
(半燋白/侍郎)圭璧無人知(丨丨丨丨丨甘與頑石列舜禹/無陶堯名聲隨腐滅唐文粹)期君¶
蟠桃枝(丨丨丨丨丨千/歳終一嘗山谷)¶
　古今合璧事類備要續集卷五十¶
