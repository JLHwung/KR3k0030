# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:10.018945
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 外集卷二十三
<pb:KR3k0030_WYG_323-1a>¶
欽定四庫全書¶
　古今合璧事類備要外集卷二十三¶
　　　　　　　　　　　　宋　謝維新　撰¶
　刑法門¶
　　栲訊¶
　刑法總論(栲訊法嚴矣諸捕盜官獲盜應拷訊若過/伍拾及以他法者論如考囚法即非應栲)¶
　(訊而栲訊杖壹百栲滿二百者徒二年傷重若致死/者論如前人不合捶考律元無可疑之狀者各不以)¶
　(失/減)¶
<pb:KR3k0030_WYG_323-1b>¶
事類一連十(丨丨丨/韓朗)十連百(同/上)死有餘辜(捶楚之下何/求不得雖臯)¶
(陶聴之猶謂/丨者丨丨丨)罪得其實(文/選)解械得潭(戴就會稽人仕郡/倉曹掾揚州刺史)¶
(奏太守成公俘贓從事薛安收就笞掠五毒慘至燒煆/斧使夾肘腋肉焦墮地乃臥就覆船下以馬糞薰之一)¶
(宿一日謂已死發船就口罵曰何不益火又燒地以大/鍼刺指𤓰中令爬土爪悉落安曰太守贓罪狼藉君何)¶
(骨肉抵扞就曰太守剖符大臣奈何誣枉/忠良安竒其節操丨丨丨丨解釋郡事)破械勸誘(吳/陳)¶
(表文奥為士皆愛附之時有施明盗官物明壯悍収栲/極毒雖死無辭孫權以表得健兒心以明付表表丨丨)¶
(與沐浴飲食勸誘之乃首服/兼引支黨權竒之遂捨明罪)何故夜栲(常林夜撾吏崔/林聞曰君為廷)¶
(尉邪常曰無崔曰丨/丨丨丨囚常慙之)卒從吏訊(鄒陽獄中上書曰左/右不明丨丨丨丨)栲¶
<pb:KR3k0030_WYG_323-2a>¶
訊取服(隋煬帝時盜發帝令於士澄捕之少渉疑似皆/丨丨丨丨凡二千餘人帝悉令斬之大理丞張)¶
(元濟怪其多試尋其狀内五人嘗為/盗餘皆平民竟不敢執奏盡殺之)栲掠已死(左臺中/丞來俊)¶
(臣羅告狄仁傑謀反下獄仁傑承反後樂思晦男未十/歲没入司農上變得召見太后問狀對曰臣父已死臣)¶
(家已破但惜陛下法為俊臣所弄陛下不信臣言乞擇/朝臣之忠清陛下素所任信者為反狀以付俊臣無不)¶
(承反矣太后意稍寤召見仁傑等問曰卿承反何也對/曰不承則已死於栲掠矣於是出此七族流行本嗣真)¶
(于嶺南餘/皆貶為倉)密牒按訊(蘇珦為監察御史武后殺韓魯諸/王付珦丨丨丨丨珦推之無狀或)¶
(言珦助韓魯者后詰之挺議無所撓后不悦/曰卿大雅士此獄不足誘卿即詔監軍河西)有司雜訊¶
(朱子奢池陽令崔文康坐事櫟陽尉魏禮臣劾治獄成/御史言甚枉禮臣訴御史阿黨乞下丨丨丨丨不如所)¶
<pb:KR3k0030_WYG_323-2b>¶
(言請死鞫報禮臣不實詔如請子奢曰在律上書不實/有定罪今抵以死死者不復生雖欲自新弗可得且天)¶
(下惟知上書獲罪欲自言/者懼而不敢申矣詔可)宰相同訊(姚紹之武三思烝/僭不軌王司皎等)¶
(謀殺事覺送新開獄詔紹之與左臺大夫李承嘉按治/初欲原盡其情會勑丨丨李嶠等丨丨執政畏禍麤減)¶
(無所問囚嘑曰宰相有附三思者嶠等/數附承嘉耳呫嚅紹之飜然不復顧)御史覆訊(宗室/臯字)¶
(子蘭授衡州刺史為觀察使詔劾之潮州初丨丨/丨丨臯懼憂其母出則囚服入乃貌言如平常)日中¶
獄具(吉温李林甫與李適張垍有隙適之領兵部以垍/兄均為侍郎林甫宻遣吏摘其餘銓吏偽選六十)¶
(餘人帝命與京兆雜治累日情不得京兆尹蕭炅使温/左訊温分囚左右中収二重囚重訊後舎楚械榜掠皆)¶
(呻吟不勝曰公幸留死請如牒乃健出諸吏迎&KR0008;/其酷及引前不訊皆服丨丨丨丨林甫以為能)一昔¶
<pb:KR3k0030_WYG_323-3a>¶
獄具(敬羽擢監察御史岐王珍謀反詔羽窮劾力/悉支黨環以榜具囚惶怖丨丨丨丨珍賜死)惟吏¶
是聴(李邕素輕張説會&KR0311;人告邕贓貸枉法下獄當死/邕妻請戍邉自贖曰邕初蒙訊責便繫牢戸水不)¶
(入口者踰五日氣/息奄奄丨丨丨丨)隨問輒承(吉温推事未窮而先計𧷢/成奏乃引囚問震以裂成)¶
(丨丨丨丨無敢迕鞭楚/未収于壁而獄具矣)鍾能辨盗(陳述古知浦城縣有/人失物捕得莫知的)¶
(為盗者述古紿之曰某廟有丨至靈丨丨丨為盗者摸/之則有聲不盜者摸之無聲以帷帷之陰使人以墨塗)¶
(鍾良久引囚逐一令引手入帷摸之出騐/其手皆有墨唯一囚無墨訊之遂承為盜)徐有功疏(唐/季)¶
(人多逆節鞫訊/結斷刑慘獄嚴)桞宗元守道論(懲之以黜遠鞭抃/楛拳斬殺之慘)¶
　　欵辨　附　證驗¶
<pb:KR3k0030_WYG_323-3b>¶
　刑法總論(欵辨諸獄結正徒以上各呼囚及其家屬/具告罪名仍取其服辨若不服者聴其自)¶
　(理更為審詳達者笞五十死罪杖一百囚辭皆獄官/親聴令自通狀不能書者典為書之書訖讀示辭已)¶
　(窮盡即官典同以辟狀類合成欵惟具要切事情不/得漫録出語仍示囚詳認書字能書者親書結欵若)¶
　(重罪大情已明者其餘並據招結欵免追究諸鞫獄/于證人無罪者日下責狀先放其告捕及被侵損人)¶
　(唯照要切情節聴暫追證訖仍不得隨司若證徒以/上罪犯人未録問者告示不得遠出即推盗應被追)¶
　(主認𧷢或證對者限當日責狀先放有故獄官具情/由禀長吏通不得過二日告捕及被侵損人若被主)¶
　(認贓證對各不得鬬留如違/許于連不應禁之家越訴)¶
事類明清(丨丨于/單辭)師聴(兩造具備丨/丨五辭並書)置對(丨丨自伏/其過莊子)置¶
<pb:KR3k0030_WYG_323-4a>¶
辭(漢大鴻臚持節移梁王傳相曰王陽病/抵讕丨丨注抵拒也讕諱也讕力亶反)不能舉(見前/注詳)¶
不足受(公孫賀子敬聲代賀為大僕擅用北軍錢千九/百萬發覺下獄是時招捕朱安世不能得賀請)¶
(捕以贖敬聲罪上許之後果得安世安世京師大俠聞/之笑曰丞相禍及宗矣南山之竹丨丨丨我師斜谷之)¶
(木不足為我戒安世遂從獄中上書告敬聲使誣祭/詞詛上下有司案騐賀父子遂死獄中前公孫賀傳)不¶
知置(周勃下廷尉丨丨丨辭吏稍侵辱之勃以千金與/獄吏乃書牘背以公主為證注置立也丨丨對獄)¶
(辭讀/木簡)引詠為證(後漢英詠為馬賢所辟又為太府龎參/椽參賢相誣罪應死各丨丨丨丨理無)¶
(兩直自刎死二人慙悔和解凉/州刺史張視祭其墓旌其子孫)引説為證(宋璟張易之/誣魏元忠有)¶
(不臣語丨張丨丨丨將廷辨説惶遽璟謂説曰名義至/重不可䧟正人以來茍免縁此受謫芬芳多矣若有不)¶
<pb:KR3k0030_WYG_323-4b>¶
(測吾且扣閽救將與子偕死/説感其言以實對元忠免死)乃詔推事(武后元年丨丨/法司反丨丨使)¶
(敢多詐辨狀而加者/以故入論刑法志)各呼家屬(大理烝徒以上丨丨囚/與其丨丨告以罪名問)¶
(其狀疑不伏則聴/其自理唐通典)¶
　¶
　¶
　¶
　¶
　古今合璧事類備要外集卷二十三¶
