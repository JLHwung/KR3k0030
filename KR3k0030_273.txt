# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:08.672245
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 别集卷六十七
<pb:KR3k0030_WYG_273-1a>¶
欽定四庫全書¶
　古今合璧事類備要别集巻六十七¶
　　　　　　　　　　　　宋　謝維新　撰¶
　飛禽門¶
　　鸚鵡　附　秦吉了　時樂鳥¶
　格物總論(鸚鵡能言鳥有慧性大如鵲朱咮鈎吻翠/頂金眼𤣥項碧羽頳足翠尾尾長凡鳥四)¶
　(指三向前一向後此獨兩指向前兩指向後行則以/口啄地然後足從之言語音圓滑亦最惜毛羽喜潔)¶
　(淨惡垢汙又有白者秦吉了大約似鸚鵡腦有黄肉/冠時樂鳥丹首紅臆朱冠綠翼鶯領文背糅以五色)¶
<pb:KR3k0030_WYG_273-1b>¶
　(與鸚鵡狀亦同而毛尾全異其心聰慧䕶主報恩尤/非凡禽比鳴云天下太平有道則見皆嶺南所産靈)¶
　(鳥/也)¶
事類靈禽(鸚鵡西域丨丨兩/指向前也異物志)惠鳥(郭璞鸚/鵡贊)願先生賦(後/漢)¶
(禰衡字正平少有才辯而尚氣傲曹操欲見之不肯操/不欲殺之送劉表復侮慢表不能容以江夏太守黄祖)¶
(性急故送衡與之祖長子射為章陵太守尤善於衡射/大會賓客人有獻鸚鵡者射舉札於衡前曰丨丨丨丨)¶
(之攬筆而作辭彩甚/麗後黄祖殺之本傳)詔羣臣賦(宋元嘉二十一年湘州/獻赤鸚鵡丨丨丨為丨)¶
(之白/氏帖)獻能言鳥(丨丨丨丨注鸚/鵡漢異物志)獻能歌鳥(宋天監二年/丨丨丨丨不)¶
(納白/氏帖)令歸本土(漢興平元年益州獻鸚鵡三隻日夜食/三升麻子今穀貴此鳥無益有損可付)¶
<pb:KR3k0030_WYG_273-2a>¶
(安西將軍楊定國/丨丨丨丨同上)詔付使者(貞觀五年新羅獻女樂二/太宗曰北林邑獻鸚鵡數)¶
(言思鄉丐還况於人乎/丨丨丨丨歸之孔氏帖)名白頭翁(諸葛恪在呉主座有/鳥飛過恪曰白頭翁)¶
(張昭在座疑恪譏之乃曰恪欺陛下不聞有鳥丨丨丨/丨若有請覓白頭母恪聞鳥有鸚鵡請覓鸚父昭不能)¶
(對白/氏帖)呼白鸚鵡(韓渥與姚洎皆為翰林學士從昭宗幸/岐渥每與兩敇使會棊兩使稍不勝洎)¶
(即以手壞之渥丨/為丨丨丨金鸞記)教啄鸇脚(張華有白鸚鵡華每出行/還輒説僮僕善惡後遂無)¶
(言華問其故鳥云見藏甕中何由得知公後在外令喚/鸚鵡鸚鵡曰昨夜夢惡不宜出户公猶强之至庭為鸇)¶
(所搏丨其丨/丨丨獲免)大如鴨母(廣州一根社出鸚鵡五色曾見/其白色者大如鴨母白氏帖)¶
呼雪衣娘(開元中嶺南獻白鸚鵡養之宫中嵗久頗聰/慧洞曉言辭上及貴妃皆呼雪衣娘性既馴)¶
<pb:KR3k0030_WYG_273-2b>¶
(擾常縱其飲啄飛鳴然亦不離屏幃間上令以近代詞/臣詩篇授之數遍便可諷誦上每與貴妃及諸王博戲)¶
(上稍不勝左右丨丨丨丨必飛入局中鼓舞以亂其行/列或啄嬪御及諸王手使不能爭道忽一日飛上貴妃)¶
(鏡臺語曰雪衣娘昨夜夢為鷙鳥所搏將盡於此乎上/使貴妃授以多心經記誦頗精熟日夜不息若懼禍難)¶
(有所禳者上與貴妃出於别殿貴妃置雪衣娘於步輦/竿上與之同出既至上命從官校獵於殿下鸚鵡方戯)¶
(於殿上瞥有鷹搏之而斃上與貴妃歎息久之/遂命瘞於苑中為之冡呼為鸚鵡冢明皇雜録)封緑衣¶
(長安豪民楊崇義妻劉氏與隣舍兒李弇私通同謀害/崇義埋井中劉氏訴於官府縣官詣所居檢校架上鸚)¶
(鵡忽然曰殺家主者李弇也遂執訊/得實明皇封為綠衣使者天寶遺事)鸚鵡訴寒(環王貞/觀時獻)¶
(五色鸚鵡白丨丨丨/丨有詔還之孔氏帖)鸚鵡叱咤(明皇時有五色鸚鵡能/言上令左右試牽帝衣)¶
<pb:KR3k0030_WYG_273-3a>¶
(鳥輒瞋目叱咤岐府文學熊延京獻鸚鵡篇/以贊其事張燕公有表賀稱為時樂鳥雜俎)鸚鵡傳呼¶
(蔡相確貶新州侍兒名琵琶終焉有鸚鵡甚慧公每扣/響板丨丨丨丨其名琵琶卒後誤觸響板鸚鵡猶傳呼)¶
(不已公悒悒不樂有詩云鸚鵡言猶在琵琶事已非傷/心瘴江水同渡不同歸又作送將歸賦未㡬公果下世)¶
漢禰衡賦(時黄祖太子射賔客大會有獻鸚鵡者舉此/酒於衡前曰禰處士今日無用娛賓切以)¶
(鳥自逺而至明慧聰善羽族之可貴願先生為之賦使/四坐咸共榮觀不亦可乎衡因為賦筆不停綴文不加)¶
(㸃其辭曰德維西域之靈鳥挺自然之竒姿體金精之/妙質含火  之明輝性辯慧而能言兮才聰明以識機)¶
(故其嬉遊髙峻栖跱幽深飛不妄集翔必擇林紺趾丹/觜緑衣翠衿采采麗容咬咬好音雖同族於羽毛固殊)¶
(智而異心配鸞鳳而等美偉靈表之可嘉命虞人於壠/坻訟伯益於流沙跨崑崙而播弋冠雲霓而張羅雖綱)¶
<pb:KR3k0030_WYG_273-3b>¶
(維之備設終一目之所加且其容止閒暇守植安停逼/之不懼撫之不驚寧順從以逺害不違忤以喪生故獻)¶
(全者受賞而傷肌者被刑爾乃歸窮委命離羣喪佀閑/以彫籠剪其翅羽流飄萬里崎嶇重阻踰峴越障載罹)¶
(寒署女辭家而適人臣出身而事主彼賢哲之逄患猶/棲遲以羇旅矧禽鳥之微物能馴擾以安處眷西路而)¶
(長懷望故鄉而延佇忖陋體之腥臊亦何勞於鼎俎嗟/禄命之衰簿奚遭時之險巇豈言語以階亂將不密以)¶
(致危痛母子之永隔哀伉儷之生離匪餘年之足惜慜/衆雛之無知背蠻夷之下國侍君子之光儀懼名實之)¶
(不副恥才能之無竒羨西都之沃壤識苦樂之異宜懷/代越之悠思故每言而稱斯若乃少昊司辰蓐收整轡)¶
(嚴霜初降凉風蕭瑟長吟逺慕哀鳴感類音聲凄以激/揚容貌慘以顦顇聞之者悲傷見之者隕淚放臣為之)¶
(屢歎棄妻為之歔欷感平生之遊處兮若塤箎之相須/何今日之兩絶兮若胡越之異區順櫳檻以俯仰窺户)¶
<pb:KR3k0030_WYG_273-4a>¶
(牖以踟蹰相崑山之髙嶽思鄧林之扶疎顧六翮之殘/毁雖奮迅其焉如心懷歸而弗果徒怨毒於一隅茍竭)¶
(心於所事敢背惠而忘初託輕鄙之微命委陋賤之薄/軀期守死以報德甘盡辭以效愚恃隆恩於既往庶彌)¶
(久而不渝惡孔融薦彌衡以為淑質正亮英才卓礫志/懷霜雪疾  若讎任座史魚殆無以過若衡等輩不可)¶
(多得數稱述於曹操操欲見之衡素相輕疾不肯往而/數有恣言操懷忿因召之擊鼔裸身辱之融為見操説)¶
(其狂疾冀得自謝操喜勅門者有客便通待之極宴衡/乃坐於營門言語悖逆操怒送與劉表衡為融所薦東)¶
(坡謂融視操特鬼蜮之雄其勢决不兩立非融誅操則/操害融而衡平生唯善融及楊脩常稱曰大兒孔文舉)¶
(小兒楊德祖融脩皆死於操手衡無由得全漢史言其/尚氣剛傲矯時玩物此蓋不知其鄙賤曹操故陷身危)¶
(機所謂狂悖者必誦斥其有僭竊之意耳劉表復不能/容以與黄祖觀其所著鸚鵡賦専以自况一篇之中三)¶
<pb:KR3k0030_WYG_273-4b>¶
(致意焉予每三復其文而悲傷之李太白詩云魏帝營/八極蟻觀一禰衡黄祖斗筲人殺之受惡名呉江賦鸚)¶
(鵡落筆超羣英鏘鏘振金石句句欲飛鳴/鷙鴞啄孤鳳千春傷我情此篇最為精當)宋謝莊賦(惠/梏)¶
(昭大天機自曉審國音於中華逹方聲於遐表及其雲/移霞峙雪委雨翻陸離翬衞容與傾軒躍林飛岫煥若)¶
(輕電之勢月圓光於/綠水雲瀉影於青林)¶
時樂鳥南海貢來(伏見天恩以靈異鸚鵡乃熊延京所/述篇出示朝列臣按南海異物志有)¶
(時樂鳥鳴云天下太平有道則見今此鳥本丨丨丨丨/與鸚鵡狀同而毛尾全異其心聰性辯䕶主報恩固非)¶
(凡人實瑞經爾謂時樂鳥延京雖叙其事未正其名望/編國史以彰聖瑞臣竊聞延京獻詩一首張説集詩見)¶
(後/)¶
<pb:KR3k0030_WYG_273-5a>¶
詩集雕檻紅縚(華屋日漸髙丨丨繫丨丨故國隴山樹/美人金剪刀避籠交翠尾礪觜靜新毛)¶
(不念三緘事世/途皆爾曹杜甫)雕籠翠羽(莫恨丨丨丨丨殘江南地煖/隴西寒勸君不用分明語語)¶
(得分明出/轉難羅鄴)常恐思歸(隴西鸚鵡到江東養得經年觜漸/紅丨丨丨丨先剪翅每因餧食暫)¶
(開籠人憐巧語情雖重鳥憶髙飛意不同應/似朱門歌舞妓深藏牢閉後房中白居易)偏能識主¶
(養來鸚鵡觜初紅宜在朱樓綉户中頻學喚人緣性慧/丨丨丨丨為情通斂毛睡自難銷日嚲翅愁時願見風)¶
(誰遣聰明好顔色事須/安置入深籠劉禹錫)翠衫短盡(鸚鵡含愁思聰明憶/别離丨丨渾丨丨紅)¶
(觜謾多知未有開籠日空殘宿舊/枝世人憐復損何用羽毛竒杜甫)玉鏁閒拘(一入秦宫/裏千山隴)¶
(樹秋能言依婦女學語類俳優丨丨丨丨束金/籠不自由哀良是黄鳥死為穆公羞梅聖俞)更向君¶
<pb:KR3k0030_WYG_273-5b>¶
前語(莫把金籠閉鸚鵡箇箇分明解人語忽/然丨丨丨丨丨三十六宫愁㡬許蘇郁)强作人間¶
語(雲木何時兩翅翻玉籠金鏁秪煩寃直/須丨丨丨丨丨舉世無人解語言荆公)¶
秦吉了爾是能言鳥(秦吉了出南中彩毛青黒花頸紅/耳聰心慧舌端巧鳥語人言無不)¶
(通昨日長爪鳶今朝大觜烏鳶捎乳燕一窠覆烏啄母/雞雙眼枯雞號墮地燕驚去然後食卵攫其雛豈無鵰)¶
(與鶚嗉中肉飽不肯搏亦有鸞鶴羣閒立颺髙如不聞/秦吉了人言丨丨丨丨丨豈不見雞燕之寃苦吾聞鳳)¶
(凰百鳥王爾竟不為鳳凰之前致/一言安用噪噪閒言語白居易)¶
時樂鳥名聞不可尋(舊聞南海出靈禽時樂丨丨丨丨/丨形貌乍聞鸚鵡類精神别稟鳳)¶
(凰心千年待聖方輕舉萬里呈材無伴佀紅茸糅綉好/毛衣清泠謳啞好言語内人試取御衣牽啄手嗔聲不)¶
<pb:KR3k0030_WYG_273-6a>¶
(許前心願陽烏常保日志嫌隂鶴欲凌天天晴玩訝良/無己察圖果見祥經裏本持祥瑞感明主還用文章比)¶
(君子自憐弱羽詎堪珍喜共華篇來示人/一見嚶嚶報恩鳥多慙碌碌具官臣張説)¶
　　鸜鵒¶
　格物總論(鸜鵒似鵙而有幘色純黑金眼宂居一名/寒臯斷舌可使言語鸜字亦作鴝亦慧鳥)¶
　(也/)¶
事類中國有之(鸜鵒不踰濟注無妨於/中丨丨丨禮考工記)童謠有是(魯昭/公二)¶
(十五年有鸜鵒來巢書所無也師已曰異哉吾聞文武/之世丨丨丨丨鴝之鵒之公出辱之鴝鵒之羽公在外)¶
(野往饋之馬鴝鵒咮之公在乾侯徵褰與襦鴝鵒之巢/逺在遥遥稠父喪勞宋父以驕鴝鵒鴝鵒往歌來哭丨)¶
<pb:KR3k0030_WYG_273-6b>¶
(丨丨丨今鴝鵒來/巢其將及乎左傳)着衣幘舞(晉謝尚字仁祖及長博綜/衆藝王導比之王戎辟為)¶
(掾始到府導有勝會謂曰聞君能作鴝鵒舞尚便丨丨/丨而丨坐者撫掌擊節尚俯仰其中傍若無人其率詣)¶
(如此/本傳)聽琵琶曲(晉司空桓豁在荆有參軍剪五月五日/鸜鵒舌教令學語遂無所不名顧參軍)¶
(彈琵琶每立聽/移時幽𡨕録)學&KR1604;鼻語(善效人語聲司空大會吏佐/令悉效四坐語無不絶似有)¶
(生&KR1604;鼻語難學學之不似因納頭/甕中以效焉遂與&KR1604;者語聲不異)白盜牛肉(主典人於/鸜鵒前盜)¶
(物參軍如厠鸜鵒伺無人密丨主典人盜某物參軍銜/之而未發後丨丨丨鴝鵒復白參軍曰汝盜肉應有驗)¶
(鴝鵒曰以新荷褁着屏風後/檢之果獲痛加法並同上)有銜魚袋(秘書少監崔行/功未得大夫前)¶
(忽丨鸜鵒丨一物入其室乃丨丨/鉤缺不數日加大夫也同史異集)請殺此人(盜者患鴝/鵒白盜肉)¶
<pb:KR3k0030_WYG_273-7a>¶
(以熱湯灌殺之參軍為之悲傷累日遂丨丨丨丨以報/其怨司空教曰原殺鴝鵒之痛誠合論殺不可以禽鳥)¶
(故極之於法令止/五嵗刑也幽𡨕録)使進天子(貞元十一年五月戊辰愈/東歸癸酉自潼關出息於)¶
(河隂時始去京師有不遇時之歎見行有籠白烏白鴝/鵒而西者號於道曰某土之守某官丨使者丨於丨丨)¶
(東西行者避路莫敢正/目焉韓愈感二鳥賦序)鴝鵒食蝗(五代乾祐元年七月/戊申丨丨丨丨丙辰)¶
(禁捕孔/氏帖)鴝鵒勝鸚(丨丨舊言可使取火效人言丨丨鵡/取其目睛和人乳研滴眼中能見煙)¶
(霄外物酉/陽雜俎)韋應物白鴝鵒歌(鸜鵒鸜鵒衆皆蓬蒿下爾/自三山來掌上時拂拭人)¶
(心鳥意/自無猜)¶
詩集不足登俎(有鳥名鴝鵒力不能髙飛肉味丨丨/鼎丨胡為見羈虞羅中杜甫冬狩行)¶
<pb:KR3k0030_WYG_273-7b>¶
空欲銜環(日夕依仁全羽翼/丨丨丨丨非報德)呼傳鴝鵒令(丨丨丨丨丨/韓愈城南聨)¶
(句/)未知鸜鵒語(風晴日煖揺雙竹竹間相語兩鴝鵒鴝/鵒之肉不可肴人生不材果為福子舟)¶
(之筆利如錐千變萬化皆天機丨丨筆下丨丨丨/何似夢中胡蝶舞山谷戲詠子舟畫竹間兩鴝鵒)飛上¶
野桑枝(牛背雙鴝鵒煙陂共入時草枯行齧美日晩趂/羣遲間載寧辭逺相鳴不問雌初驚牧人去丨)¶
(丨丨丨丨/梅聖俞)¶
　　百舌¶
　格物總論(百舌反舌鳥蒼毛尖觜形小於鴝鵒能反/覆其舌隨百鳥之音故謂之百舌春二三)¶
　(月鳴至五月無聲亦候禽也/或以為即鶯未知其果然否)¶
<pb:KR3k0030_WYG_273-8a>¶
事類食蚯蚓(春囀夏止惟丨/丨丨朝野命載)傲百鳥(變易其聲丨丨丨/之鳴記月令注)¶
解杜詩句(山谷云余讀周書月令反舌無聲讒人在/側乃丨丨丨過時如發口君側有讒人丨)¶
詩集報春(百舌來何處重重秪丨丨知/音兼衆語整翮豈多身杜甫)報曉(星未渡河/先丨丨唐)¶
(詩/)五更頭(一家千里外百舌/丨丨丨顧况早春)萬變乘春(曉星零落春雲/低初聞百舌問)¶
(關啼花樹滿空迷處所揺動繁英墜紅而笙簧百囀音/韻多黄鸝吞聲燕無語東方朝日遲遲升迎風弄景如)¶
(自矜數聲不盡又飛去何許相逢綠楊路綿蠻宛轉似/娯人一心百舌何紛紜酡顔俠少停歌聽墜珥妖姫和)¶
(睡聞可憐光景何時盡誰能低回避鷹隼廷尉張羅似/不聞潘郎挾彈無情損天生羽族爾何微舌端丨丨丨)¶
(丨揮南方朱鳥一朝見索寞/無言高下飛劉夢得百舌吟)百種巧言(栁條初重草初/肥煙濕園林晩)¶
<pb:KR3k0030_WYG_273-8b>¶
(未晞丨丨堪憐丨丨語一般惟欠好毛衣欺凌紅杏從/頭宿諷刺黄鸝趂背飛誰道間關便多事更能緘黙送)¶
(芳菲林/君復)未聞鳳凰(一冬常噤嘿乘春何多舌蒼毛無文/章尖觜若騰説曉升髙髙樹百鳥言)¶
(漏泄只丨丨丨丨有亦學不徹傷/哉古辯士往往遭車裂梅聖俞)學盡衆禽(丨丨丨丨/鳴終無自)¶
(己言深山喬木底緘/口過平生張芸叟)自無一語(衆禽乗春喉吻生滿林/無限啼新晴南園花木)¶
(正繁盛小小大大皆來鳴藏枝映葉復誰使不肯停住出/常嚶嚶就中百舌最無謂滿口學盡羣鳥聲丨丨丨丨)¶
(於己徒爾嘲&KR1116;誇從横朝朝泊我髙栁上叫破一牕殘/月明幽人隠睡正酣美無計可奈遭爾驚少年挾彈彼)¶
(誰者安得為我/來五更文與可)不是多言(曉語月斜樹畫啼春霽天胸/中多有激丨丨故丨丨張文)¶
(潛/)¶
<pb:KR3k0030_WYG_273-9a>¶
　¶
　¶
　¶
　¶
　¶
　¶
　¶
　¶
<pb:KR3k0030_WYG_273-9b>¶
　¶
　¶
　¶
　¶
　¶
　¶
　¶
　古今合璧事類備要别集巻六十七¶
