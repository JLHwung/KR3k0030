# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:06.700896
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 續集卷四十三
<pb:KR3k0030_WYG_193-1a>¶
欽定四庫全書¶
　古今合璧事類備要續集卷四十三¶
　　　　　　　　　　　　宋　謝維新　撰¶
　事為門¶
　　餞送¶
　事理發揮(於其將行也則有餞送之禮然餞人以物/不若餞人以文送人以酒不若送人以言)¶
　(盖物之意有盡而文之意無盡酒之味有窮而言之/味無窮也自非仁人君子愛人以徳者何足與語此)¶
事類犯軷(大馭掌馭王路以/祀及丨丨禮夏官)舍軷(祖而丨丨飲酒於其/側曰餞重始有事於)¶
<pb:KR3k0030_WYG_193-1b>¶
(道也/左)行神(黄帝之子纍祖好逺遊而死於道故後人祭/以為丨丨也祖祭因饗飲也漢臨江王𫝊)¶
祖神(共工氏曰修好逺遊祀以為/丨丨漢以午日祖荀彧𫝊)餞于襧(泉水衛女思/歸也云云出)¶
(宿于泲飲丨丨丨女子/有行逺父母兄弟詩)送于野(燕燕衛莊姜送歸妾也/燕燕于飛差池其羽之)¶
(子于歸逺丨丨丨瞻/望弗及泣涕如雨詩)餞于屠(韓侯出祖出宿于屠顯父/餞之清酒百壺注祖將去)¶
(而犯軷也既覲而反國必祖者尊其所往/去則如始行焉祖於國外畢乃出宿韓奕)餞于郊(鄭六/卿丨)¶
(宣子丨丨/昭十六)淇之上(桑中刺奔也云云送/我乎丨丨丨矣詩)渭之陽(渭陽康/公念母)¶
(也云云穆公納文公康公時為太子贈/送文公于丨丨丨念母之不見也詩)送人以言(孔子/適周)¶
(見老子辭去老子曰吾聞富貴者送人以財仁人者丨/丨丨丨吾不能富貴竊仁人之號聰明深察而近於死)¶
<pb:KR3k0030_WYG_193-2a>¶
(者好議人者也博辨廣大而危其身好發人之惡者也/為人子者不可以有巳為人臣者不可以有巳史記)¶
行逺以贐(孟子曰當在宋也予將有逺行行者必/以贐辭曰餽贐予何為不受公孫丑下)漸離¶
擊筑(荆軻將行大子及賔客知其事者二十餘人皆白/衣冠以送之至易水之上既祖取道髙丨丨丨丨)¶
(荆軻和歌為濮上聲/士皆流涕春秋後語)商陵鼔琴(丨丨牧子娶妻無子父/母欲改娶妻聞夜起悲)¶
(嘯牧子援琴鼓之痛恩愛以永/離歎别鶴以舒情蔡邕琴操)攜手河梁(李陵為將失/利降匈奴别)¶
(蘇武詩曰丨丨上丨丨游子暮何之徘徊蹊路側悢悢/不能辭晨風鳴北林耀耀東南飛浮雲日千里安知客)¶
(心悲/文選)祖道東門(䟽廣字仲翁東海蘭陵人與兄子受字/公子並為師傅宣帝時上疏乞骸骨皆)¶
(許之加賜黄金二十斤皇太子贈以五十斤公卿大夫/設丨丨供張丨都丨外送者車數百兩辭決而去道路)¶
<pb:KR3k0030_WYG_193-2b>¶
(觀者皆曰賢哉二大夫/或歎息為之下泣本𫝊)送不出郭(陳蕃為豫章太守性/峻不接賔客徴為尚)¶
(書令丨者/丨丨丨)送到前亭(王奐為漢陽太守范丹於道候别/之奐曰可共到前亭宿息以敘分)¶
(隔謝承/後漢書)送祜出界(郭奕字大業為野王令羊祜嘗過之/奕歎曰羊叔子何必減郭大業少選)¶
(復往又歎曰羊叔子去人逺矣遂/丨丨丨丨數百里坐此免官晉史)送人作郡(羅友答桓/温曰旦出)¶
(門逢一鬼大揶揄云我祗見汝丨丨/丨丨何以不見人送汝作郡世說)傾朝送别(宋何尚/之字彦)¶
(徳為吏部郎告休定省丨丨丨丨其父叔/度曰此是送吏部郎耳非關何彦徳也)賦詩祖道(張/柬)¶
(之授襄州刺史中宗為丨丨/丨丨又詔羣臣餞定鼎門外)送不越閫(齊沈覬不尚浮/華從叔勃仕宋)¶
(貴顯每還吳興賔客填茵覬不至其門勃就之/覬丨迎丨丨丨勃曰吾今乃知貴不如賤也)送不出¶
<pb:KR3k0030_WYG_193-3a>¶
門(城陽太守梁柳皇甫謐從姑子也之官有勸謐餞之/謐曰柳為布衣丨迎丨丨丨食不過鹽菜貧不以酒)¶
(肉為禮今作郡送之是貴城陽太守而/賤柳豈中古之人情非吾心所安也)非關彦徳(見前/傾朝)¶
(送别/注)不負臨賀(唐楊憑為京兆尹御史中丞李夷簡劾/之貶臨賀尉獨所善客徐晦至藍田慰)¶
(餞權徳輿曰君送臨賀誠厚無乃為累乎晦曰方布衣/時臨賀知我今忍遽棄耶有如公異時為姦邪譖斥又)¶
(可爾乎夷簡聞之表為御史/曰君丨丨楊丨丨肯負國乎)百官班餞(李光顔復還忠/武宰相丨丨丨)¶
(丨帝御通/化門臨送)羣公追餞(柳宗元送苑論登第歸序丨丨丨/丨於灞陵列筵而觴送逺之賦圭)¶
(璋交/映)南京送别(東坡出知杭州道由南京后山時為徐/州教授告徐守孫覺願往見而覺不之)¶
(許乃託疾謁告來丨丨丨丨同舟/東下至宿而歸後為劉安世所彈)岐州告别(萊公在岐/張忠定在)¶
<pb:KR3k0030_WYG_193-3b>¶
(蜀還不留既别顧萊公曰曽讀霍光𫝊否曰未也更無/他語萊公歸取其𫝊讀之至不學無術笑曰此張公誚)¶
(我矣/談叢)李太白餞二翁尋桃源序(昔祖龍滅古道嚴威刑/煎熬生人若墜大火三)¶
(墳五典散為寒灰築長城建阿房并諸侯殺豪俊自謂/功髙羲皇國可萬世思欲陵雲氣求仙人登封泰山風)¶
(雨暴作雖五松受職草木有知而萬象乖度禮刑將弛/則綺皓不得不遁於南山魯連不得不蹈於東海則桃)¶
(源之避世者可謂超升先覺夫指鹿之儔連頸而同死/非吾黨之謂乎二翁耽老氏之言繼少卿之作文以述)¶
(大雅道以通至精卷舒天地之心脫落神仙之境武陵/遺跡可得而窺焉問津利往水引漁者苑藏仙谿春風)¶
(不知從來落英何許流出石洞來入晨光盡開有良田/名池竹果森列三十六洞别為一天耶今扁舟而行笑)¶
(謝人世阡陌未改古人依然白雲何時而歸/來青山一去而誰往諸公賦桃源以美之)柳子厚送¶
<pb:KR3k0030_WYG_193-4a>¶
薛存義序(河東薛存義將行柳子載肉於爼崇酒於觴/追而送之江之滸飲食之且告曰凡吏於土)¶
(者若知其職乎蓋民之役非以役民而已也凡民之食/於土者出其十一傭乎吏使司平於我也今受其直怠)¶
(其事者天下皆然豈唯怠之又從而盜之向使傭一夫/於家受若直怠若事又盜若貨器則必甚怒而黜罰之)¶
(矣以今天下多類此而民莫敢肆其怒與黜罰何哉勢/不同也勢不同而理同如吾民何有達於理者得不恐)¶
(而畏乎存義假令零陵二年矣蚤作而夜思勤力而勞/心訟者平賦者均老弱撫懐詐暴不作其不虚取直也)¶
(的矣其知恐而畏也審矣吾賤且辱不得與考績/幽明之說於其往也故賞以酒肉而重之以辭)馬子¶
才送陳自然西上序(朔風驚沙枯稍號寒子行亦良苦/聞之京師曰米如買珠薪如束桂)¶
(膏肉如玉酒樓如登天驟雨至矣黑潦滿道則馬如游/龍清霜激風客衣無襦抱膝而苦調則火如紅金子之)¶
<pb:KR3k0030_WYG_193-4b>¶
(遊京師所以待此具者其挾幾何豈子之家位髙金子/多父母兄弟渠渠欵欵厚撫以遺子乎曰無有也豈)¶
(之鄰里鄉黨相悦以義出門辭東家而西家待贐矣寧/有是乎曰無有也豈子之昵親狹友入室握手說無說)¶
(有把酒相别飲酣氣張有解劒而指廩者乎見吳志魯/肅𫝊曰無有也然則子之此逰挾何術而往曰吾視囊)¶
(中不見乎有物視吾胸中耿耿者尚在也以吾之耿耿/者遊天地間庶幾必有合乎予聞其言而壯之曰今人)¶
(適百里必宿舂而淅乃敢出門戶見莊子逍遥篇今子/有數千里之役徒手以往浩然無憂予因驚怪子矣果)¶
(如子言予來春於江南林石之/下聞北方有熖熖者必子也夫)歐陽修送徐無黨南歸¶
序(草木禽獸之為物衆人之為人其為生雖異而為死/則同一歸於腐壊澌盡泯滅而已而衆人之中有聖)¶
(賢者固亦生且死於其間而獨異於草木鳥獸衆人者/雖死而不朽愈逺而彌存也其所以為聖賢者修之於)¶
<pb:KR3k0030_WYG_193-5a>¶
(身施之於事見之於言是三者所以能不朽而存也修/於身者無所不獲施於事者有得有不得焉其見於言)¶
(者則又有能有不能也施於事矣不見於言可也自詩/書史記所傳其人豈必皆能言之士哉修於身矣而不)¶
(施於事不見於言亦可也孔子弟子有能政事者矣有/能言者矣若顔回者在陋巷曲肱饑餓而已其羣居則)¶
(黙然終日如愚人然自當時羣弟子皆推尊之以為不/敢望而及而後世更百千嵗亦未有能及之者其不朽)¶
(而存者固不待施於事况於言乎予讀班固藝文志唐/四庫書目見其所載自三代秦漢以來著書之士多者)¶
(至百餘篇少者猶三四十篇其人不可勝數而散亡磨/滅百不一二存焉予切悲其人文章麗矣言語工矣無)¶
(異草木榮華之飄風鳥獸好音之過耳也方其用心與/力之勞亦何異衆人之汲汲營營而忽焉以死者雖有)¶
(遲有速而卒與三者同歸於泯滅夫言之不可恃也蓋/如此今之學者莫不慕古聖賢之不朽而勤一世以盡)¶
<pb:KR3k0030_WYG_193-5b>¶
(心於文字之間者皆可悲也東陽徐生少從予學為文/章稍稍見稱於人既去而與羣士試於禮部得髙第由)¶
(是知名其文辭日進如水涌而山出予欲摧其盛氣而/勉其思也故於其歸告以是言然予固亦喜為文辭者)¶
(亦因以/自警焉)¶
詩集追餞(傾城逺丨送丨我千/里道孫子荆征西詩)開餞(二天丨寵丨五/馬爛生光杜)祖¶
帳(六樂陳廣坐丨丨/揚春風鮑明逺)清歌(鳴笛急吹催落日丨/丨緩送感行人韓)祖道(衣/冠)¶
(列丨丨/劉長卿)連歌(日色促歸人丨/丨倒芳樽李白)出苦語(臨分丨丨丨願/子書之笏坡)到¶
吾廬(惟應故山夢隨/子丨丨丨坡)無故人(渭城朝雨裛輕塵客舍青/青桞色新勸君更盡一杯)¶
(酒西出陽關丨丨/丨王維陽關三疊)獨歸人(如何風雪裏更/送丨丨丨坡)南尋禹穴(丨/丨)¶
<pb:KR3k0030_WYG_193-6a>¶
(丨丨見李白道甫/問訊今何如杜)若見孟公(丨丨丨丨投轄飲莫/忘衝雪送君時坡)早寄¶
千詩(南雁正北來丨/丨丨首丨山谷)莫愛一醉(青燈白酒留故人丨/丨丨丨至曉角山谷)曉¶
日都門(丨丨丨丨颺斾旌晩風鐃吹入三城知公再為/蒼生起不是尋常刺史行程伯淳送吕晦叔赴)¶
(河/陽)今日都門(二龍閒卧洛波清丨丨丨丨獨餞行願得/賢人均出處始知深意在蒼生程伯淳送)¶
(司馬/君實)¶
　¶
　¶
　¶
<pb:KR3k0030_WYG_193-6b>¶
　¶
　¶
　¶
　¶
　¶
　¶
　¶
　古今合璧事類備要續集卷四十三¶
