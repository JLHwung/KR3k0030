# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:07.618459
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 别集卷二十五
<pb:KR3k0030_WYG_231-1a>¶
欽定四庫全書¶
　古今合璧事類備要别集卷二十五¶
　　　　　　　　　　　　宋　謝維新　撰¶
　花部¶
　　芍藥花¶
　格物藂話(芍藥牡丹之亞也百花之中其名最古本/草注一名將離廣雅曰黒挛夷芍藥也詩)¶
　(鄭國風又有贈以芍藥之句其後謝公直中書省白/太傅為主客郎中知制誥皆有詩爰自天后以來牡)¶
　(丹始盛而芍藥之艷衰矣花譜總别四十二種今閲/其花皆六出至春三月時粗者先發佳者後開叢高)¶
<pb:KR3k0030_WYG_231-1b>¶
　(二尺許廣亦盈手豐碩艷麗悦目可珍至其色則世/傳以黄者為貴餘皆下品也君子謂此花獨産於廣)¶
　(陵者為得風土之正亦猶牡丹之品洛陽之外無傳/焉雖四方之人非不市種以歸然徃徃離其土性大)¶
　(率一嵗而小變三嵗而大變及其末也與凡花盖無/以異然則芍藥之美益得以專於楊州者或者誠有)¶
　(所未/諭云)¶
事類金帶圍(芍藥花名天下者洛陽牡丹廣陵芍藥尔/紅葉而黄腰號丨丨丨而無種有時而出)¶
(則城中當有宰相韓魏守廣陵日一出四枝公嘗選客/具樂以賞之是時王岐公以高科為倅王荆公以名士)¶
(為属皆在選尚闕其一而莫有當者数日不决而花已/盛公命戒客而私自念今日有客而不問何人召使當)¶
(之及暮南水門陳太傳來早使召之乃秀公也明日/酒半折花欹以挿之其後四公皆為相后山叢話)玉¶
<pb:KR3k0030_WYG_231-2a>¶
盤盂(東武舊俗毎嵗四月大㑹於南禪資福兩寺芍藥/供佛而今嵗最盛凡七十餘朶皆重跗累蕚繁麗)¶
(豐碩中有白花正圓如覆盂其下十餘葉承之如盤姿/格獨出於七十朶之上因易名曰丨丨丨東坡詩序)¶
腰金紫(四枝正紫重跗累蕚中有金/蘂繞之號丨丨丨東軒茟録)萬花㑹(東坡云揚/州芍藥為)¶
(天下冠蔡繁卿為守始作萬花㑹用花十餘萬枝既殘/諸園吏並縁為奸民大病之余始至問民疾苦以此為)¶
(首遂罷之萬花本洛陽故事亦必為民害也會當有罷/之者錢惟演為留守始置驛貢洛花識者鄙之曰此宫)¶
(妾愛君之意/也漁隠叢話)孔常父芍藥序(揚州芍藥名於天下與洛/陽牡丹俱貴於時四方之)¶
(人盡皆齎携金帛市種以歸者多矣吾見其一嵗而小/變三嵗而大變卒與常花無異由此芍藥之美益專於)¶
(揚州焉大抵粗者先開佳者後發高至尺餘廣亦盈手/其色以黄為最貴所        葉乃其下者鄭詩引芍)¶
<pb:KR3k0030_WYG_231-2b>¶
(藥以具而後説者曰香草也司馬長卿子虗賦曰芍藥/之和      御之説者曰芍藥根        又辟毒氣)¶
(也謝省中詩曰紅藥當階翻説者曰草州者/皆與今所謂芍藥者合但未有專言楊)　　(其義/)¶
　(以模冩風物自喜如盧人杜牧張闕之徒皆居也余/      有一語及闕是花品未有若今日之盛)¶
(官三十有三種乃暇嘗裁而定之盖可紀/者            具列其名從而釋之)劉貢父芍藥¶
譜(天下名花洛陽牡丹廣陵芍藥為相侔埒禹貢記揚/州草夭木喬聖人之言然未有效其夭喬也廣陵芍)¶
(藥有自他方移來種之者經嵗則盛至有十倍其初而/勝廣陵所出逺甚地氣所宜信其為夭乎然則醫書本)¶
(草所載藥物方土所出山川原野氣力不同或相倍蓰/十百如此花矣不可不察也然芍藥之盛      四五)¶
(十里之間為然外是則薄劣不及洛陽牡丹於/      嵗變更日新而芍藥自以種傳獨得)¶
<pb:KR3k0030_WYG_231-3a>¶
(節/)　　　(泙/)　(溉以時亦不能全盛又有風雨暄寒間/      有至十四五年得一見者其)　(闕闕/)¶
(開不能成天時叅/地利人力)　(品此天地一物不與凡品同待其/    然後  出意其造物亦曰珍)¶
(惜之耳芍藥始開時可留七八日自廣陵至姑蘓北入/射陽未至通州海上西止滁和州數百里間人人厭觀)¶
(矣廣陵到京師千五百里駿馬疾足可六七日至也上/不以耳目之玩勤逺人而富啇大賈逐利纎嗇不顧又)¶
(無好事有力者招致之故芍藥不得至京師而洛陽牡/丹獨擅其名其移根此方者二年以徃則不及初年自)¶
(是嵗加劣矣故北人之見芍藥者皆其下者也然種芍/藥為生者猶得厚價重利云熈寜六年攽罷海陵至廣)¶
(陵時正四月花時㑹友人傳欽之孫莘老偕行相與歴/覽人家園圃及佛舍所種凡三萬餘株芍藥媺好及雖)¶
(好而不至者盡是矣扶風馬玿府大尹給事公子也愽/物好竒為予道芍藥本末及取廣陵人所第名品示予)¶
<pb:KR3k0030_WYG_231-3b>¶
(予按唐氏藩鎮之盛掦府號為第一萬商千賈珍貨之/所叢集百氏小説尚多記之而莫有言芍藥之美者非)¶
(天地生物無粗於古而特隆於今也殆時所好尚不齊/而古人未必能知正色耳白樂天詩言牡丹取叢大花)¶
(朶繁者為佳此最洛人所卑下者古人之不知芍藥者/何疑然當時無記録故後世莫知其詳今此復無傳説)¶
(使後世今猶不足恨或人情好尚更變浸浸日逺則名/品竒花遂將泯黙無傳來者莫知有此不亦惜哉故因)¶
(次序為譜凡三十一種皆使畫工圖冩之以示未嘗見/者使知之其嘗見者固以吾言為信矣彭成劉攽記)¶
　　(冠羣芳大旋心冠子深紅/寳粧成髻子色㣲紫)　(賽羣芳小旋心冠子/盡天工青心紅冠子)¶
　　(曉粧新白襭子/積嬌紅紅楼子)　(㸃粧紅紅襭子冠疊香英紫楼子/醉西施大軟條  子色淡紅)¶
　　(道粧成黄楼子紅探香瓊青心玉版冠子白冠子/素粧殘初開粉  即漸白      試梅粧)¶
<pb:KR3k0030_WYG_231-4a>¶
　　(淺粧匀粉紅冠子醉嬌紅深紅冠子擬香英紫蕋紫冠子/妬嬌紅紅寳相冠子          縷金囊金綿冠子)¶
　　(怨春紅硬條冠子妬鵝黄黄絲頭葉蘸金香金蕋紫草葉/試穠緋多葉    宿妝殷紫高多  取次粧淡紅多葉)¶
　　(聚香絲紫緑頭一簇紅絲紅絲頭/會三英三頭紫  蕚)　(效殷妝小矮多葉/合歡芳雙頭並蒂)¶
　　(擬繡韉鞍子兩邉垂下/銀含稜銀縁)¶
王觀芍藥譜序(余嘗論天下之物悉受天地之氣以生/其小大短長辛酸甘苦與夫顔色之異)¶
(計非人力之可容致巧於其間也今洛陽之牡丹維揚/之芍藥受天地之氣以生而小大淺深一隨人力之工)¶
(拙而移其天地所生之性故竒容異色間出於人間以/人而盗天地之工而成之良可恠也然而天地之間事)¶
(物紛紜出乎其前不得而曉者此其一也洛陽風土之/詳已見於歐公之記此不復論維揚大抵土壌肥膩於)¶
<pb:KR3k0030_WYG_231-4b>¶
(草木為宜禹貢曰厥草惟夭是也居人以治花相尚方/九月十月時悉出其根滌以甘泉然後剥削老硬病腐)¶
(之處揉調沙糞以培之易其故土凡花大約三年或二/年一分不分則舊根老硬而侵食新芽故花不成就分)¶
(之數則小而不舒不分與分之太數皆花之病也花顔/色之深淺與葉蕋之繁盛皆出於培壅剥削之力花既)¶
(萎落亟剪去其子屈盤枝條使不離散脉理不上行而/皆歸於根明年新花繁而色潤雜花根窠多不能致逺)¶
(惟芍藥及時取根盡取本土貯以竹席之器雖数千里/之逺一人可負数百本而不勞至於他州則壅以沙糞)¶
(雖不及維揚之盛而顔色亦非他州所有者比也亦有/踰年即變而不成者此亦繫土地之宜而人力之至不)¶
(至也花品舊傳龍興寺山子羅漢觀音彌陀之四院冠/於此州其後民間稍稍厚賂以丐其本培壅事治遂過)¶
(於龍興之四院今則有朱氏之園最為冠絶南北二園/所種㡬於五六萬株意其自古種花之盛未之有也朱)¶
<pb:KR3k0030_WYG_231-5a>¶
(氏當其花之盛開飾亭宇以待來遊者逾月不絶而朱/氏未嘗厭也揚之人與西洛不異無貴賤皆喜戴花故)¶
(開明橋之間方春之月拂旦有花市焉州宅舊有芍藥/㕔在都㕔之後聚一州絶品於其中不下龍興朱氏之)¶
(盛徃嵗郡將召移新守未至監護不宻悉為人盗去易/以凡品自是芍藥㕔徒有其名爾今芍藥有三十四品)¶
(舊譜只取三十一種如緋單葉白單葉紅單葉不入名/品之内其花皆六出維揚之人甚賤之余自熈寜八年)¶
(季冬守官江都所見與夫所聞莫不詳熟又得八品焉/非平日三十一品之比此皆世之所難得今悉列于左)¶
(舊譜三十一品分上中下七等此/前人所定今更不易新収八品)¶
　　(御衣黄黄色淺而葉踈如黄楼子冠子/黄楼子五七層間以金線  袁黄)　(髻子/)¶
　　(峽石黄冠子黄金線冠子金鮑黄冠子色𩔖瑠黄/楊花冠子心  葉紅間以  線)¶
<pb:KR3k0030_WYG_231-5b>¶
　　(胡纈紅色深淺相雜/黽池紅並蕚或三顔)¶
王觀芍藥後論(或謂有唐若張祐杜牧盧仝崔涯章孝/標李嵘王播皆一時名士而工於詩者)¶
(也或遊觀於此不為不乆而畧無一言一句以及芍藥/意其古未有之始盛於今未為通論也海棠之盛莫盛)¶
(於西蜀而杜子美詩名又重於張祐諸公在蜀日乆其/詩数千篇而未嘗及海棠張祐軰詩之不及芍藥不足)¶
(疑/也)¶
詩集當階翻(紅藥丨丨/丨謝元暉)傍砌㸔(丨丨丨紅/藥杜甫)妍華麗(凡卉/與時)¶
(謝丨丨丨兹辰欹紅醉濃露窈窕留餘春孤賞薄日暮/暄風動揺頻夜窓藹芳氣幽臥如相親願致溱洧贈悠)¶
(悠南國人/桞宗元)殷勤開(芍藥誰謂壻人人不敢來唯/應待詩老日日丨丨丨孟郊)花欲老¶
<pb:KR3k0030_WYG_231-6a>¶
(今日階前紅芍藥㡬丨丨丨㡬花新開時不欲此色相/落後始知如幻身空門此去㡬多地欲把殘花問上人)¶
(白居/易)花長在(芍藥花開出舊欄春杉掩淚再來㸔主/人不在丨丨丨更勝青松守嵗寒錢起)翠¶
莖緑葉(丨丨丨丨天力與此恩/不属黄鍾家韓退之)碧股黄絲(罷草紫泥詔/起吟紅藥詩)¶
(詞頭封送後花口拆開時坐對鈎簾久行觀歩履遟兩/三叢爛熳十二葉參差背日房㣲歛當階朶旋欹釵莖)¶
(抽丨丨粉蕋撲丨丨動盪情無限低斜力不支周囘㸔/未足比諭語難為勾漏丹砂裹僬僥火㷔旗彤雲䞉根)¶
(蔕綘幘欠纓緌况有晴風動仍兼宿露垂疑香熏罨畫/似淚着臙脂有意留連我無言怨思誰應愁明日落如)¶
(恨隔年期菡蓞泥連蕚玫瑰刺繞枝/等量無勝者唯眼與心知白樂天)仙禁㣲芳(丨丨生/紅藥丨)¶
(丨不自持幸因清絶地/還遇艷陽時張九齡)浩態狂香(丨丨丨丨昔未逢紅/燈粲粲緑盤龍覺來)¶
<pb:KR3k0030_WYG_231-6b>¶
(獨坐匆驚恐身在仙/官第㡬重韓昌黎)旋心弱體(廣陵芍藥真竒詫名與/洛花相上下洛花年來)¶
(品格卑所在随人趂高價接頭着處聘新妍輕去本根/無顧籍不論姚花與魏花只供俗眼陪妖姹廣陵之花)¶
(品絶高得地不移㱕造化丨丨丨丨/不勝枝寳髻欹斜猶墮馬韓忠献公)仙姿美態(含露丨/丨近玉)¶
(堂翻階丨丨醉紅粧對花未免須酣/舞到底昌黎是楚狂卲康節紅芍藥)夭桃未可(艷艷錦/不如夭)¶
(丨丨丨丨晴霞畏欲散晚日愁將/墮結根本為誰賞心期在我元稹)牡丹近侍(阿姨天上/舞霓裳姊)¶
(妹庭前剪雪霜要與丨丨為/丨丨鈆華不御學梅粧康節)兩寺寳瓔珞(雜花狼藉占/春餘芍藥開)¶
(時掃地無丨丨粧成丨丨丨一枝爭㸔玉盤盂佳名㑹/作新翻曲絶品難尋舊畫圖從此定知年榖熟姑仙親)¶
(見雪肌/膚坡)一朶玉盤盂(旁招近侍自江都兩嵗何曽見國/姝㸔盡滿欄紅芍藥只消丨丨丨)¶
<pb:KR3k0030_WYG_231-7a>¶
(丨丨水精淡白非真色珠碧空明得似無欲/比此花無可比且云氷骨玉肌膚楊誠齋)¶
樂府佳名千種(人間花老天涯春去揚州别是風光紅/葉五株丨丨丨丨天然浩態狂香尊貴)¶
(御衣黄未便教西洛獨占花王困倚東風漢宫誰敢闘/新粧○年年高㑹維揚㸔家誇絶艷人詫竒芳結蕋當)¶
(屏聮葩就幄紅遮緑遶華堂花靣映交相更秉蕳觀洧/幽意難忘罷酒風亭夢魂驚恐在仙鄊望海湖  晁無)¶
(咎/)國色千金(洛下根株江南㘽種天香丨丨丨丨重花/邉三閣建康春風前十里楊州夢○油璧)¶
(輕車青絲短鞚㸔花日日催賔從而今何許/定王城一枝且為鄰翁送踏莎行  張于湖)¶
　¶
　¶
<pb:KR3k0030_WYG_231-7b>¶
　¶
　¶
　¶
　¶
　¶
　¶
　¶
　古今合璧事類備要别集卷二十五¶
