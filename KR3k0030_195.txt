# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:06.734089
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 續集卷四十五
<pb:KR3k0030_WYG_195-1a>¶
欽定四庫全書¶
　古今合璧事類備要續集卷四十五¶
　　　　　　　　　　　　　宋　謝維新　撰¶
　事為門¶
　　行旅¶
　事理發揮(在途曰旅孟子曰天下之旅皆悦而願出/於其途此行旅之謂也然吾不知其所以)¶
　(若是然者將以為己乎抑以為人乎將以為利乎抑/以為義乎窮不失義則得己分之宜達不離道則亦)¶
　(不失斯民之望此孟子之所以語句踐以遊者也一/或反是則瑣瑣之旅取災之道也焚次之旅雖正亦)¶
<pb:KR3k0030_WYG_195-1b>¶
　(厲也以居則不得其所安以行則無所/容於人憧憧往來朋從爾思祗自困耳)¶
事類寄旅(旅瑣瑣注瑣細小也最處下極丨丨不/得所安而為厮賤之役所取致災旅卦)即次¶
(旅丨丨懐其資/得僮僕貞同上)無所容(旅而丨丨丨故受之/以巽巽者入也序卦)得所入(旅/而)¶
(無所容以巽則丨/丨丨也上文注)迷途莫問(黄帝將見大隗於具茨之/山方明為御昌㝢驂乗張)¶
(若謵朋前馬昆閽滑稽後車至於襄城之野/七聖皆丨無所問丨䟽大隗至人也莊子)思人滋深(子/不)¶
(聞夫越之流人乎去國數日見其所知而喜去國旬月/見所嘗見於國中者而喜及期年也見似人而喜矣不)¶
(亦去人滋久丨丨丨丨乎夫逃虚空者藜藿拄乎鼪鼯/之徑踉位其空聞人足音跫然而喜矣况乎有昆弟親)¶
(戚謦欬於其/側者乎莊子)重趼不息(士成綺見老子百舍丨/丨胝而丨敢丨莊天道)傾葢而¶
<pb:KR3k0030_WYG_195-2a>¶
語(孔子之郯遭程子於途丨丨丨丨終日甚/相親顧謂子路曰取束帛以贈先生家語)裹糧而行¶
(昔者公劉好貨詩云乃積乃倉乃丨餱丨于槖于囊思/戢用光弓矢斯張干戈戚揚爰方啓行故居者有積倉)¶
(行者有裹糧也然後/可以爰方啓行孟子)夜衣而行(師尚父就國道宿行遲/逆旅之人曰吾聞時難)¶
(得而易失客寢處安殆非就封者也太公聞之/丨丨丨丨至國萊侯來伐與之爭營丘史記)貸錢為¶
資(蘇秦之燕丨百丨丨丨及得富貴以百金償之徧報/諸所嘗見徳者其從者有一人獨未得報乃前自言)¶
(蘇秦曰我非忘子子之與我至燕再三欲去我易水之/上方是時我困故望子深是以後子子今亦得矣本𫝊)¶
餽金為贐(陳臻問孟子曰前日於齊丨兼丨一百而不/受於宋餽七十鎰而受於薛餽五十鎰而受)¶
(云云孟子曰皆是也當在宋也予將有逺行/行者必以贐辭曰餽贐予何為不受孟子)躡蹻擔簦¶
<pb:KR3k0030_WYG_195-2b>¶
(虞卿丨丨丨丨說趙/王注簦笠有柄者)負笈追師(蘇秦丨丨/丨丨千里)思歸不忘(漢/書)¶
(韓王信報柴將軍曰僕之丨丨如痿/人丨丨起盲者不忘視勢不可耳)微行不内(漢武帝/嘗至柏)¶
(谷夜投亭宿亭長不内乃宿於逆旅逆旅翁謂上曰汝/長大多力當勤稼穡何忽帶劔羣聚夜行動衆此不欲)¶
(為盜則淫耳上黙然不應因乞漿飲翁曰吾止有溺無/漿也有頃還内上使人覘之見翁方要少年十餘人皆)¶
(持弓矢刀劒令主人嫗出安過客嫗歸謂其翁曰吾觀/此丈夫乃非常人也且亦有備不可圖也不如因禮之)¶
(其夫曰此易與耳鳴鼓㑹衆討此羣盜何憂不尅嫗曰/且安之令其眠乃可圖也翁從之時上從者十餘人既)¶
(聞其謀皆懼勸上夜去上曰去必致禍不如且止以安/之有頃嫗出謂上曰諸公子不聞主人翁言乎此翁好)¶
(飲酒狂悖不足計也今日具令公子安眠無他嫗因還/内時天寒嫗酌酒多與其夫諸少年皆醉嫗出謝客殺)¶
<pb:KR3k0030_WYG_195-3a>¶
(雞作食平明上去是日還宫乃召逆旅夫妻見之賜嫗/金十斤其夫為羽林郎自是懲戒希復微行漢武故事)¶
棄繻入關(終軍事見後/集奉使門注)隨牒逺方(康衡曰但以無階朝/廷故丨丨在丨丨注)¶
(謂隨補選之常/牒不被超擢也)宿處輒掃(郭林宗毎行宿逆旅輒躬灑/掃及明去後人至見之曰此)¶
(必郭有道/昨丨丨也)古冢寄宿(陸雲嘗行逗宿故人家夜暗迷路/莫知所從忽見草中有火光於是)¶
(趨之至一家便寄宿見一少年美風姿共談老子辭致/深逺向曉辭去行十里至故人家云此數里中無人居)¶
(却尋昨宿處王弼冢雲本無/𤣥學自此談老殊進本𫝊)窮途即哭(阮籍率意獨駕/不由徑路車跡)¶
(所窮輒慟/哭而返)雇直甚少(平陵士孫奮富聞京師性儉恡嘗/宿客舍丨錢丨丨丨主人曰君惜)¶
(錢如此欲作士孫/景卿耶三輔决録)斗酒獨酌(馬周留客汴為浚儀令崔/賢所辱遂感激而西舍新)¶
<pb:KR3k0030_WYG_195-3b>¶
(豐逆旅主人不之顧周命酒/一斗八升悠然獨酌衆異之)寄食於人(杜甫少貧不自/振客吳越齊趙)¶
(間云云嘗丨/丨丨丨本𫝊)蘇老泉送石昌言北使序(昌言舉進士時/吾數嵗未學也)¶
(憶與羣兒戲先君側昌言從旁取棗栗噉我家相近又/以親戚故甚狎昌言舉進士日有名余後漸長亦稍知)¶
(讀書學句讀對聲律未成而廢昌言聞吾廢學雖不言/察其意甚恨後十餘年昌言及第第四人守官四方不)¶
(相聞吾日壯大乃能感悔摧折復學又數年遊京師見/昌言長安相與勞苦如平生歡出文數十首昌言甚喜)¶
(稱吾晚學無師雖曰無文中心自慚及聞昌言說乃頗/自喜今十餘年及來京師而昌言官兩制乃為天子出)¶
(使萬里外彊悍不屈之虜建大斾從騎數百送車千乗/出都門意氣愾然自思為兒時見昌言先府君旁安知)¶
(其至此富貴不足怪吾於昌言獨有感也大丈夫生不/為將為使折衝口舌之間足矣往年彭任從富公還為)¶
<pb:KR3k0030_WYG_195-4a>¶
(我言曰既出境宿驛亭聞介馬數萬騎馳過劔槊相磨/終夜有聲從者怛然失色及明視道上馬跡尚心掉不)¶
(能禁凡虜所以誇耀中國者多此類也中國之人不測/也或至於震懼失辭以為夷狄笑烏乎何不思甚也昔)¶
(奉春君使冒頓士馬皆伏不見是以有平城之役今之/匈奴吾知其無能為也孟子曰說大人則藐之况於夷)¶
(狄請以/此為贈)馬子才贈蓋邦式子長遊(予友蓋邦式嘗為予/言司馬子長之文章)¶
(有竒偉氣竊有志於斯文也子其為説以贈我予謂子/長之文章不在書學者毎以書求之則終身不知其竒)¶
(予有史記一部在天下名山大川壯麗可怪之處將與/子周遊而歴覽之庶幾可以知此文矣子長生平喜遊)¶
(方少年自負之時足跡不肯一日休非直為景物役也/將以盡天下大觀以助吾氣然後吐而為書則其平生)¶
(所嘗遊者皆在焉南浮長淮泝大江見狂瀾驚波隂風/怒號逆走而横擊故其文奔放而浩漫望雲夢洞庭之)¶
<pb:KR3k0030_WYG_195-4b>¶
(陂彭蠡之瀦混太虛呼吸萬壑而不見界量故其文停/蓄而淵深見九疑之芊緜巫山之嵳峩陽臺朝雲蒼梧)¶
(暮煙態度無定靡熳綽約春粧如濃秋飾如薄故其文/妍媚而蔚紆泛沅渡湘弔大夫之魂悼妃子之恨竹上)¶
(猶有斑斑而不知魚腹之骨尚無恙者乎故其文感憤/而傷激北過大梁之墟觀楚漢之戰場想見項羽之喑)¶
(嗚髙帝之慢罵龍跳虎躍千兵萬馬大弓長㦸俱逰而/齊呼故其文雄勇猛健使人心悸而膽栗世家龍門念)¶
(神禹之鬼功西使巴蜀跨劔閣之鳥道上有摩雲之崖/不見斧鑿之痕故其文嶄絶峻拔而不可攀躋講業齊)¶
(魯之都覩夫子之遺風鄉射鄒嶧彷徨乎汶陽洙泗之/上故其文典重温雅有似乎正人君子之容貌况天地)¶
(之間萬物之變可驚可愕可以娛心使人憂使人悲者/子長盡取而為文章是以變化出没如萬象供四時而)¶
(無窮今於其書而觀之豈不信矣予謂欲學子長之為/文先學其遊可也不知學遊以采竒而欲操筆弄墨紉)¶
<pb:KR3k0030_WYG_195-5a>¶
(綴腐熟者乃其常常耳昔公孫氏善舞劔而學書者得/之乃入於神庖丁氏善操刀而養生者得之乃極其妙)¶
(事固有殊類而相感者其意同故也今天下之絶蹤詭/觀何以異於昔子果能為我遊者乎吾欲觀子矣醉把)¶
(盃酒可以吞江南吳越之清風拂劔長嘯可以吸燕趙/秦隴之勁氣然後歸而治文著書子畏子長乎子長畏)¶
(子乎不然斷編敗冊朝吟/而暮誦之吾不知所得矣)¶
詩集行重行(丨行丨丨/行古詩)山更山(藁砧今何在丨上丨安/丨何時大刀頭破鏡飛)¶
(上天/古詩)萬里眼(相㸔丨丨丨一/别五飛螢杜)百年身(長為萬里客有/愧丨丨丨杜)殘¶
盃冷炙(丨丨與丨丨到/處潛悲辛杜)殘茶冷酒(旋闕鄴朝鞭手凍枯/鬢羅    遊九城陌)¶
(肥馬香車欺殺客暮宿五侯/門丨丨丨丨愁殺人李白)思鄉萬里(簾幙瀟瀟竹院/深客懐孤寂伴)¶
<pb:KR3k0030_WYG_195-5b>¶
(燈吟無端一夜空階兩滴破/丨丨丨丨心張復之秋兩)别家三日(年少髭鬚雪欲/侵丨丨丨丨幾)¶
(般心朝隨賈客憂風色夜逐漁翁宿葦林秋水鷺飛紅/蓼晩暮山猿呌白雲深重陽酒熟茱萸紫却向江頭倚)¶
(棹吟杜荀/鶴舟行)千里萬里(十年五年岐路中丨丨丨丨西復/東疋馬愁衝晩村雪孤舟悶阻春)¶
(江風達士由來知道在昔賢何必笑途窮/閒烹蘆笋炊菰米㑹向漁鄉作醉翁鄭谷)千村萬落(水/自)¶
(潺湲日自斜盡無雞犬有鳴鴉丨丨丨丨/如寒食不見人煙空見花韓偓尤溪道中)晨起動征鐸¶
(丨丨丨丨丨客行悲故鄉雞聲茅店月人跡板橋霜槲/葉落山路枳花明驛牆因思杜陵夢鳬雁滿迴塘温庭)¶
(筠早/行)晩憇下肩&KR1053;(早起上肩&KR1053;一盃平旦醉丨丨丨丨/丨一覺殘春睡身不經營物心不思)¶
(量事但恐綺與紈只如/吾氣味白居易途中)家是去年絶(一望一蒼然蕭騷/起暮天逺山横落)¶
<pb:KR3k0030_WYG_195-6a>¶
(日歸鳥度平川丨丨丨丨丨月當今夜圓漁/翁似相伴徹曉葦叢邊杜荀鶴秋江晩泊)書動經年¶
絶(水流花謝兩無情送盡東風過楚城蝴蝶夢中家萬/里杜鵑枝上月三更故園丨丨丨丨丨華髪春惟兩)¶
(鬢生自是不歸歸便得/五湖煙景有誰爭崔塗)歸期未有期(君問丨丨丨丨丨/巴山夜雨漲秋池)¶
(何當共剪西忩燭却話/巴山夜雨時李義山)長程復短程(終日丨丨丨丨丨/一山行盡一山青)¶
(路傍君子莫相笑天上/曰來有客星羅鄴行次)并州是故鄉(客舍并州三十霜/歸心日夜憶咸陽)¶
(無端更渡桑乾水却望丨/丨丨丨丨賈島渡桑乾)春色負歸期(花開只恐㸔來/遲及到愁如未)¶
(㸔時家在楚鄉身在蜀一/年丨丨丨丨丨羅鄴㸔花)疲馬囓殘芻(寒林殘日欲棲/烏壁裏青燈乍)¶
(有無小雨愔愔人假寐卧聽丨丨丨/丨丨晁端友宿濟州西門外旅舘)匹馬愁衝雪(見前/注)¶
<pb:KR3k0030_WYG_195-6b>¶
林烏反哺兒(從師學道魚千里蓋世功名黍一炊日日/倚門人不見㸔盡丨丨丨丨丨黄山谷&KR0323;)¶
(乃/歌)歸夢常苦短(三更丨丨丨丨丨一寸客心無奈多慈/母每占烏鵲喜家人應賦扊扅歌黄山)¶
(谷/)生計竟何如(北去南來無定居此生丨丨丨丨丨酷/憐一覺平明睡長被雞聲惡破除羅隱)¶
(早/發)逺客歸去來(八月更漏長愁人起常早閉門寂無事/滿地生秋草昨宵西窻夢先入荆南道)¶
(丨丨丨丨丨在家貧/亦好戎昱長安秋夕)離家歸未得(湘東行人長歎息十/年丨丨丨丨丨弊裘)¶
(羸馬苦難行僮僕盡饑少筋力君不見牀頭黄金盡壯/士無顔色龍蟠泥中未有雲不能生彼昇天翼張籍行)¶
(路/難)客興謂巳旦(丨丨丨丨丨出視見落月瘦馬入荒陂/霜花重如雪海風吹萬里兩耳凍幾脱)¶
(嵗晏已苦寒近北尤凜冽况當清曉行遡此原野闊笠/飛帶繞頭指强不得結農家煙火微炙手粗可熱豈能)¶
<pb:KR3k0030_WYG_195-7a>¶
(迃我留而就茍且活仰頭視四宇夜氣亦漸/豁苦心待正晝白日想不缺孔文仲早行)逺遊何所¶
至(舉坐且停酒聽我歌逺遊丨丨丨丨丨咫尺視九州/九州何茫茫環海以為疆上有孤鳳翔下有神駒驤)¶
(孰能不憚逺為我遊其方為子陳尊酒擊鋏歌慨慷送/子臨大路寒日為無光悲風來逺壑執手空徊徨問子)¶
(何所之行矣戒關梁世路百險艱出門始憂傷東征憂/暘谷西遊畏羊腸南轅犯癘毒北駕風裂裳願子馳堅)¶
(車躐險摧其剛峩峩既不支瑣瑣誰能當朝登南極道/莫宿臨太行睥睨即萬里超忽凌八荒無為蹩躠者終)¶
(日守空堂朱元晦/逺遊十九嵗作)夢破欲啓行(中秋夜宿辟邪市詰朝/早起曉星已上日欲出)¶
(而月未落光景萬變蓋天下竒觀也作羲和謡以紀之/○羲和丨丨丨丨丨紫金畢逋啼一聲聲從天上落人)¶
(世千村萬落雞爭鳴素娥西征未歸去簸弄銀盤浣風/露一丸玉彈東飛來打落桂林雪毛兎誰將紅錦幕半)¶
<pb:KR3k0030_WYG_195-7b>¶
(天赤光絳氣貫山川須臾却駕丹砂轂推上寒空輾蒼/玉詩翁已行十里强羲和早起道無雙楊廷秀羲和謡)¶
　¶
　¶
　¶
　¶
　¶
　¶
　古今合璧事類備要續集卷四十五¶
