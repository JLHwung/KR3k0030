# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:03.680891
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 前集卷五十六
<pb:KR3k0030_WYG_056-1a>¶
欽定四庫全書¶
　古今合璧事類備要前集卷五十六¶
　　　　　　　　　　　　宋　謝維新　撰¶
　技術門¶
　　工畫¶
事類六法(畫有丨丨一曰氣韻生動二曰骨力用筆三/曰應物象形四曰隨類賦彩五曰經營置位)¶
(六曰傳移/模寫畫品)諸師(丨大幻丨求太隂精用和幻藥是諸師/等手執方諸承月中水周禮注鏡謂之)¶
(方諸楞/嚴經)畫像難易(顧愷之曰畫人最難次山水次狗馬/若臺閣一定器耳韓子曰狗馬難鬼)¶
<pb:KR3k0030_WYG_056-1b>¶
(神易狗馬乃凡俗所見鬼/神則譎怪之狀名畫記)畫學源流(上古之畫迹簡而/意淡顧陸之流是)¶
(也中古之畫細宻而精微展鄭之流是也呉𤣥縱以怪/石崩灘山水之變始於道𤣥成於李思訓父子樹石之)¶
(狀妙於韋偃窮於張通又若王右丞之深重楊/僕射之竒贍王宰之巧宻劉商之取象名畫記)畫塑一¶
法(古丨丨丨丨楊惠之與呉道子同師張僧繇學畫惠/之見道子筆法已至不服居其次乃去學塑亦為古)¶
(今第一/邵氏録)詩畫三絶(唐鄭䖍善圖山水嘗自寫其丨并/丨以獻帝大署其尾曰鄭䖍丨丨)正¶
經三史(晉顧愷之陸探微張僧繇北齊楊子華隋董仲/仁展子竒唐呉道子鄭䖍皆名畫顧陸張呉為)¶
(丨丨楊鄭董展為丨丨/餘畫為百家名畫記)畫家三祖(晉以來顧長康張僧/繇陸探微所畫通神)¶
(為丨丨丨/丨談實録)畫思入神(唐王維字摩詰善丨丨丨丨至山/平水逺雲勢石色繪工以為天機)¶
<pb:KR3k0030_WYG_056-2a>¶
(所到也/本傳)畫手通神(開元中李思訓畫大同殿壁明皇喻/之曰卿所畫夜聞水聲真通神佳手)¶
(灸轂/子)畫學第一(荆浩曰山水之學呉道子為有筆無/墨項容有墨無筆王維李思訓之流)¶
(不數也其所立可知矣然入吾本朝如長安闗同營丘/李成原范寛之絶藝荆浩者工不數也故本朝丨丨古)¶
(今丨丨/邵氏録)畫家世師(五代營丘李成字咸熙尤妙畫山水/王朴與之善畫平逺寒林氣韻瀟洒)¶
(古今一人真丨丨百丨丨也昔稱王維李思訓之徒不/可同日而語其後燕貴翟阮深許道寧僅得一體退朝)¶
(録/)神彩飛動(王鉷據陜州集天下良工畫夀聖寺壁為/一時妙絶畫工凡十八人皆殺之使天下)¶
(不復有此筆今佛毋壁最竒丨/丨丨丨鬼母瘐佛次之筆談)神氣迥出(國初江南布/衣徐熙偽蜀)¶
(翰林待詔黄筌皆善畫著名筌與二子居寶惟亮皆隸/圖畫院其後徐熙至京師送畫院品其畫格諸黄妙在)¶
<pb:KR3k0030_WYG_056-2b>¶
(傅色巧細不見墨迹但以輕色染成徐熙以墨筆畫之/殊草草畧施丹粉丨丨丨丨别有飛動之意筌惡其軋)¶
(已言其畫麄惡不入格罷之熙之子乃效諸黄格更不/用墨直以彩色圖之謂之没骨圖工與諸黄不相上下)¶
(筌等不復瑕疵遂得齒院品然其/氣韻皆不及熙逺甚湘山野録)解衣槃礴(宋元君將/畫圖衆史)¶
(皆至䑛筆和墨在外者半有一史後至者儃儃然不趍/受揖不立因之舍公使人視之則丨丨丨丨羸君曰可)¶
(矣是真畫/者也莊子)登樓揮染(顧愷之建層樓為畫所疾風暴雨/烈暑祁寒並不下筆炎涼皆過天)¶
(地明朗時乃染毫丨丨去梯/妻子罕見南齊謝奕畫品)醉中揮墨(永嘉僧擇仁畫/松一日夢看四)¶
(百條龍自是臻於神每醉揮墨醒後乃補之形狀極於/竒怪常醉永嘉市顧竹壁取拭盤布濡墨洒其上來日)¶
(少増修為狂根枯/枿人伏其神筆談)醒後畫地(蜀有孫大古善畫山水又/有李懷衮雖夜中酒醒睡)¶
<pb:KR3k0030_WYG_056-3a>¶
(覺得意時急起畫於地遲明寫之/則優於平居所畫也東齋記事)立本畫師(太宗與侍/臣泛舟春)¶
(苑池見異鳥容與波上恱之詔坐者賦詩而召閻丨丨/侔狀閣外傳呼閻立本閻立本是時已為主爵郎中俯)¶
(伏池左研吮丹粉望坐者羞恨流汗歸戒其子曰吾少/讀書文辭不减儕輩今獨以畫見名與厮役等若曹慎)¶
(母習/本傳)子華畫聖(北齊楊丨丨畫馬於壁每夕必踶/齧長鳴號為丨丨李嗣真畫品)黄筌¶
逼真(丨丨蜀人善丹青凡所操筆皆丨丨與其子居寳/從孟昶歸朝居寳字伯鸞善畫竹蘇易簡得其墨)¶
(竹圖李宗諤/作贊名畫評)周昉絶冠(丨丨窮丹青之妙至畫美/人女子為古今丨丨畫斷)取軸¶
棄畫(王涯居永寧里名書畫以金玉為奩軸鑿垣貯之/重複固祕及被誅為人破垣剔丨奩丨金玉而丨)¶
(其書丨/於道)發㕑取畫(顧長康曽以一㕑畫糊題寄桓𤣥皆/其所珍惜者𤣥乃丨丨丨之封題如)¶
<pb:KR3k0030_WYG_056-3b>¶
(初丨並不存直云妙畫通靈/變化而去了無怪色世説)觀畫修福(吳道𤣥字道子/畫地獄變相後)¶
(成都人來觀咸懼罪修福田兩/市屠沽魚肉不集朱景𤣥畫斷)觀畫施錢(顧愷之建康/實録注云京)¶
(師寺記興寧中瓦棺寺初置僧衆設㑹請朝賢鳴刹注/疏其時士大夫無有過十萬者既至長康直打刹注一)¶
(百萬長康素貧時以為大言僧後寺成請勾疏長康曰/宜備一壁遂閉户往來一百餘日畫維摩一軀工畢將)¶
(欲㸃眸子謂寺僧曰第一日開見者責施十萬第二日/開可五萬第三日開可任例責施及開户光明照寺施)¶
(者填咽俄而/果百萬錢也)啜茶觀畫(經筵承受張茂嘗招講官丨丨/丨丨程明道先生曰吾平生不)¶
(啜茶亦不識畫竟/不往龜山語録)洗手觀畫(非好事不可妄傳書畫近/火不可觀書畫向風日正)¶
(涕唾不丨丨並不可丨書丨昔桓𤣥愛重圖畫每示賔/客有非好事者正食寒具如今之油煑環餅以手捉書)¶
<pb:KR3k0030_WYG_056-4a>¶
(畫大㸃汚𤣥惋惜移時自後/每出法書輒令洗手水衡記)以大觀小(李成畫山上亭/館及樓塔之類)¶
(皆仰畫飛簷其說以為自下望上如人平地望塔簷間/見其榱桷此謬論也大都山水之法葢丨丨丨丨如人)¶
(望假山以上望下只合見一重山又如屋舍不應見中/庭及後巷李君不知丨丨丨丨之法折高折逺自有妙)¶
(理豈在掀屋/角也出筆談)以小為大(畫牛虎皆畫毛惟馬不畫毛予/以問畫工不能對大凡畫以大)¶
(為小所以毛細不可畫牛虎雖是以大為小但牛虎深/毛馬淺毛理宜有别故名為小牛小虎約掠拂拭自有)¶
(神觀若畫馬如牛虎之大理當畫毛葢見小馬/無毛遂亦不比庸人襲迹非可與論理也同上)當辨時¶
代(呉道子畫仲由戴木劍閻令公畫昭君着帷帽殊不/知木劍創於晉代帷帽興於本朝舉此凡例亦畫之)¶
(病也且如幅巾傳於漢魏羃䍦起自齊隋幞頭用於周/朝巾子創於武徳胡服靴衫豈可輙施於古象衣冠組)¶
<pb:KR3k0030_WYG_056-4b>¶
(綬不宜長用於今人芒屩非塞北所宜牛車非嶺南所/有詳辨古今之物商較上風之宜指事會形然後可以)¶
(議畫/水衡)妄寫形狀(有藏戴崧牛鬭與客觀旁有一牧童曰/牛鬭力在前尾入兩股間今尾掉何也)¶
(頭黄筌畫飛鴈頭足皆展不知飛鳥縮/  則展足縮足則展頭無兩展者筆記)下生枯筆(唐張/藻善)¶
(畫嘗以手握雙筆一時齊丨一為丨枝一為丨/枝生枝則潤含春澤枯枝則乾裂秋風畫斷)畫晝夜¶
牛(本朝太宗時李至獻丨牛丨則齧草欄外丨則歸卧/欄中莫曉其理僧贊寧曰此幻藥所畫南海倭國有)¶
(蚌淚和色着物畫見夜隠沃焦山/有石磨色染物畫隠夜見海外記)遶欄畫花(蜀有趙昌/善畫花每)¶
(晨露遶欄諦玩手中調色寫之自號寫生趙昌人謂趙/畫染成驗之者以手捫摸不為采色所隠者乃直也東)¶
(齋記/事)倚墻寫景(度支員外郎宋迪工畫龍善為平逺/山水其得意者有瀟湘八景往嵗卜)¶
<pb:KR3k0030_WYG_056-5a>¶
(窰村陳用之善畫迪見其畫山水謂用之曰汝畫信工/但少天趣且謂用之曰汝先當求一敗墻張絹素訖丨)¶
(之敗丨之上朝夕觀之既久隔素見敗墻之上高平曲/折皆成山水之象心存目想高者為山下者為水坎者)¶
(為谷缺者為澗顯者為近晦者為逺神領意造恍然見/其有人禽草木飛動往來之象了然在目則隨意命筆)¶
(黙以神會自然景皆天就不類人為/是謂活筆用之自此畫格進筆談)雪裏芭蕉(書畫之/妙當以)¶
(神㑹難以形器求也世之觀畫者多能指摘其間形象/位置彩色瑕疵而已至於奥理㝠造者罕見其人如彦)¶
(逺畫評言王維畫物多不問四時如畫花往往以桃杏/芙蓉蓮花同畫一景予家所藏摩詰畫哀安卧雪圖有)¶
(雪中芭蕉此乃得心應手意到便成故造/理入神迥得天意此難以與俗人道同上)日中牡丹(歐/公)¶
(得一古畫牡丹下有猫呉正肅開闕/也其花披哆而色燥此丨丨時花)　(曰此正午牡丹/      不同黒)¶
<pb:KR3k0030_WYG_056-5b>¶
(睛如線正午猫/眼也歸田録)¶
詩集天工(論畫以形似見與兒童隣賦詩必此詩定知/非詩人詩畫本一律丨丨與清新邊鸞雀寫)¶
(生趙昌花傳神如何此兩幅疎淡含精匀/誰言一㸃紅解寄無邊春枝書王簿侣)天巧(瘦竹如/幽人幽)¶
(花如處女低昂枝上雀揺蕩花間雨若人留丨/丨春色入毫楮懸知生㑹扇寄聲求妙語同上)寫佛(貴/人)¶
(多金身復閑争買書畫不計錢已將鐵石充逸才更補/朱繇為𤣥煙道薰屋漏裝玉軸鹿皮蒼璧知誰賢呉生)¶
(丨丨本神授夢中幻化飛空仙覺來落筆不經意神妙/不到秋毫巔我昔長安見此畫嘆惜至寶空潜然素絲)¶
(斷續不忍看已作蝴蝶飛聨翩志公彷彿見刀尺脩羅/天女由嗤妍如觀老杜飛鳥句脫字欲補知無縁貴人)¶
(一見空羞忤錦囊千紙何足捐不須更/用博麻縷付與一炬隨飛烟坡旻畫)畫意(古畫丨丨/不畫形梅)¶
<pb:KR3k0030_WYG_056-6a>¶
(詩詠物無隠情忘形得意知者寡/不若見詩如識畫歐陽公盤軍圖)畫山(玉堂畫掩春日/閑中有郭熙丨)¶
(春丨鳴鳩乳燕初睡起白波青嶂非人間離離短幅開/平逺漠漠疎林寄秋晚却似江南送客時中流回頭望)¶
(平巘伊川佚老鬢如霜卧看秋山思洛陽為君紙尾作/行草炯如嵩洛浮秋光我從公遊如一日不覺青山映)¶
(黄髪為畫龍門八節灘待向伊川/買泉石東坡題文潞公跋郭熙畫)畫竹(植物之中竹難/寫古今雖畫無)¶
(似者蕭郎手下獨逼真丹青以來唯一人人丨丨身肥/擁腫蕭畫莖瘦節節竦人丨丨梢死羸垂蕭畫枝活葉)¶
(葉動不根而生從意生不笋而成由筆成野懷水邊碕/岸側森森兩叢十五莖嬋娟不生筠粉態蕭颯盡得風)¶
(烟情舉頭忽看不似畫低耳静聽疑有聲西叢七莖勁/而健省問天竺寺前石上見東叢八莖疎且寒憶曽湘)¶
(妃廟裏雨中看幽姿逺思少人别與君相顧空長嘆蕭/郎蕭郎老可惜手戰眼昏頭雪白自言便是絶筆時從)¶
<pb:KR3k0030_WYG_056-6b>¶
(今此竹尤難得/白居易贈蕭恱)畫松(天下幾个丨古丨畢宏已老韋偃/少絶筆長風起纎末滿堂動色嗟)¶
(神妙兩株&KR0429;裂苔蘚皮屈鉄交錯回高枝白摧朽骨龍/虎死黒入太隂雷雨垂松根胡僧憩寂寞厖眉皓首無)¶
(住着偏袒右肩露雙脚葉裏松子僧前落韋侯韋侯數/相見我有一匹好素絹重之不减錦綉段已今拂拭光)¶
(凌亂請君放筆為直榦老杜韋偃雙松歌老夫清晨梳/白頭𤣥都道士來相訪握髪呼兒延入户手提新丨青)¶
(丨障障子松林静杳㝠憑軒忽若無丹青隂崖却承霜/雪榦偃葢反走虬龍形老夫平生好竒古對此興與精)¶
(靈聚已知仙客意相親更覺良工心獨苦松下丈人巾/屨同偶坐自是商山翁悵望聊歌紫芝曲時危慘淡來)¶
(悲風題李/尊師松)畫梅(到畫無鹽醜不除此花風韻更清姝從/教變白能為黒桃李依然是僕奴○病)¶
(眼昏花已數年只應梅蕋故依然誰教也作陳𤣥面眼/亂初逢未敢憐○粲粲江南萬玉妃别來幾度見春歸)¶
<pb:KR3k0030_WYG_056-7a>¶
(相逢京洛渾依舊唯恨緇塵染素衣○含章簷下春風/面造化功成秋兔毫意足不求顔色似前身相馬九方)¶
(臯○自讀西湖處士詩年年臨水看幽姿晴窻畫出/横斜影絶勝前村雪夜時陳去非和張䂓臣五絶)風¶
雨(山深岩高石壁青白日忽變天晦㝠黒丨駈雲走不/停驚電疾丨來如傾山前雨㸃大如手山下水湧危)¶
(槎横崩崖古樹老有靈吼怒直與丨丨争枝披葉揠鬭/不怯萬竅却與藏雷霆鞭驢疾駈者誰子石路險澁驢)¶
(凌兢目迷心懾愈走愈不及來憩樹下如寒蠅蒼茫直/與鬼神接恍惚不保龍蛇驚平居此樂忽入眼孫家古)¶
(圖纔可辨柰何一幅一尺餘欲奪天地之竒變我心愛/之良有以昔苦山行親遇此一生兩足不下堂輸爾朱)¶
(門貴公子張文/潜風雨山水歌)江山(良工善得丹青理輒向茅茨畫山/水地角移來方寸間天涯寫在筆)¶
(鋒裏日不落兮月長生花片片兮水泠泠經年蝴蝶飛/不去累嵗桃花結不成一片石數株松逺又淡近又濃)¶
<pb:KR3k0030_WYG_056-7b>¶
(不出門庭三五步坐見丨丨/千萬重唐呉融畫山水歌)獐猿(㕘天古木相繆枝嵌/空怪石御青漪兩猿)¶
(上下一旁掛兩猿熟視蒼蛙疑蕭蕭叢竹山風吹海棠/杜宇相因依下有兩獐從兩兒花飡草齧含春嬉藝老)¶
(筆精湖海畫推意忘形形更竒解衣一掃神扶持他日/自見猶嗟咨金錢百萬酒千鴟荆南將軍欣得之老禪)¶
(豪取槖為垂白晝掩門初許窺房櫳炯炯明冬曦榛藂/羽革分毫釐殘編未終且歸讀嵗暮有間重借披秦少)¶
(游觀易元吉/獐猿圖歌)猴馬(楚州紫極宫有畫沐丨振索以/戯丨頓索以驚圉人不測從後)¶
(鞭之人言沐丨宜丨而今為累作詩以導其意○/沐丨自戲丨自驚圉人未解丨丨情猴其天資馬)¶
(何罪意欲防患猶傷生異類相宜亦相失同類相傷/何所及志行萬里困一誤吐豆齕荄甘㐲櫪陳旡已)畫¶
鶻(髙堂見生鶻颯爽動秋骨初驚無拘攣何得立突兀/乃知畫師妙巧刮造化窟寫此神俊資充君眼中物)¶
<pb:KR3k0030_WYG_056-8a>¶
(烏鵲滿樛枝軒然恐其出側腦有青霄寧為衆禽没長/翮如刀劍人寰可超越乾坤空崢嶸粉墨且蕭瑟緬思)¶
(雲沙際自有烟霧質吾今/意何傷顧步獨紆&KR0625;杜甫)畫鷹(楚公丨丨鷹戴角殺氣/森森到幽朔觀者貪愁)¶
(掣臂飛丨工不是無心學此丨寫真在左綿却嗟真骨/遂虚傳梁間燕雀休驚怕亦未摶空上九天杜題姜楚)¶
(公鷹素練風霜起蒼鷹畫作殊&KR1143;身思狡兔側耳似愁/胡絛鏃光堪摘軒楹勢可呼何當擊凡鳥毛血洒平蕪)¶
(杜/甫)走牛(崑崙兒騎白象時時鎻着獅子項奚奴跨馬/不搭鞍立丨水丨驚漢官江村小兒好誇騁)¶
(脚踏牛頭上牛嶺淺草平田擦過時大蟲着鈍幾落井/杜生知我戀滄洲畫作一障張床頭八十老婆拍手笑)¶
(妒他織女嫁牽牛/顧况走水牛歌)牧馬(神工妙技帝所收江都曹韓迹/莫留人間畫馬惟韋侯當年為)¶
(誰掃驊騮至今霜蹄踏長楸圉人困卧沙壠頭沙苑茫/茫蒺藜秋風鬃霧鬛寒颼颼龍種尚與駑駘遊長稭短)¶
<pb:KR3k0030_WYG_056-8b>¶
(豆豈我羞八鸞六轡非馬謀古/來西山與東丘坡詠偃牧馬圖)山水障(堂上不合生楓/樹怪底江山起)¶
(烟霧聞君掃却赤縣圖乗興遣畫滄洲趣畫師亦無數/好手不可遇對此融心神今君重毫素豈但祁岳與鄭)¶
(䖍筆跡逺過楊契丹得非𤣥圃裂無乃瀟湘翻悄然坐/我天姥下耳邊已似聞清猿反思前夜風雨急乃是滿)¶
(城鬼神入元氣淋漓障猶濕真宰上訴天應泣野亭春/還雜花逺漁翁暝踏孤舟立滄浪水深青溟濶欹岸側)¶
(島秋毫末不見湘妃鼓瑟時至今斑竹臨江活劉侯天/機精愛畫入骨髓自有兩兒郎揮洒亦莫比大兒聰明)¶
(到能添老樹巔崖裏小兒心孔開貌得山僧及童子苦/耶溪雲門寺吾獨胡為在泥滓青鞋布襪從此始出杜)¶
(甫/)山水圖(十日畫一水五日畫一石能事不受相促迫/王&KR0535;始肯留真迹壯哉崑崙方丈圖掛君高)¶
(堂之素壁巴陵洞庭日本東赤岸水與銀河通中有雲/氣隨飛龍漁人舟子入浦溆山木盡亞洪濤風尤工逺)¶
<pb:KR3k0030_WYG_056-9a>¶
(勢古莫比咫尺應須論萬里焉得并/州快剪刀剪取呉淞半江水杜甫)天育驃騎(吾聞天/子之馬)¶
(走千里今之畫圖無乃是是何意態雄且傑駿尾蕭梢/朔風起毛為緑驃兩耳黄眼有紫熖雙瞳方矯矯龍性)¶
(合變化卓立天骨森開張伊昔太僕張景順監牧攻駒/閱清峻遂令大奴守丨丨别養驥子怜神俊當時四十)¶
(萬匹馬張公嘆其材盡下故獨寫真傳世人見之座右/久更新年多物化空形影烏乎健步無由騁如今豈無)¶
(騕褭與驊騮時無王/良伯樂死即休杜甫)于闐花騘(丨丨丨丨龍八尺看雲/不受絡頭絲西河騘作)¶
(蒲萄錦雙瞳夾鏡耳卓錐長楸前日試天步知有四極/無由馳李侯一顧嘆絶足領畧古法生新竒一日真龍)¶
(入圖畫在埛羣雄望風雌曹霸弟子沙苑丞喜作肥馬/人笑之李侯論幹獨不爾妙畫不相遺毛皮况我平生)¶
(賞神俊僧中元/是道林師山谷)穆王八駿(丨丨丨丨天馬駒後人受之/寫為圖背如龍兮頭如烏骨)¶
<pb:KR3k0030_WYG_056-9b>¶
(聳筋高脂肉少日行萬里速如龍穆王獨乘何所之四/荒八極踏欲遍三十二蹄無歇時屬車軸折趂不及黄)¶
(屋草生弃若遺瑶池西追王母宴七廟經年不親薦璧/臺南與盛姬遊明堂不復朝諸侯白雪黄竹歌聲動一)¶
(人荒樂萬人愁周從后稷至文武積德累功世勤苦豈/知纔及五代孫心輕王業如灰土由來尤物不在大能)¶
(蕩君心即為害文帝却之不肯乗千里馬去漢道興穆/王得之不為戒千里馬來周室壞至今此物尚稱珍不)¶
(知房星之精下為怪八/駿圖君莫愛白居易)韓幹羣馬(二馬並驅攢八蹄二/馬宛頸駿尾齊一馬)¶
(在前雙舉後一馬却避長鳴嘶老髯奚官騎且顧前身/作馬通馬語後有八匹飲且行微流赴吻若有聲前者)¶
(既濟出林鶴後者欲涉鶴俛啄最後一匹馬中龍不嘶/不動尾揺風韓生畫馬真是馬蘇子作詩如見畫世無)¶
(伯樂亦無韓此詩/此畫當誰看東坡)衆工䑛筆(南山之汧清之間相見開/元天寶年八坊分此隘秦)¶
<pb:KR3k0030_WYG_056-10a>¶
(川四十萬匹如雲烟騅駓駰駱驪驊騮白魚赤尾騂皇/翰龍顱鳯頸獰且妍竒姿逸德穏且頑碧眼胡兒手足)¶
(鮮嵗時剪剔供帝閑柘袍臨池侍三千紅粧照日光流/淵樓下玉蟾兔清寒往來蹴踏生飛湍丨丨丨丨和朱)¶
(鉛先生曹霸弟子翰廐馬多骨尻睢圓肉牛畫骨誇尤/難金羇玉勒緑羅鞍鞭箠刻烙傷天全不知此圖近自)¶
(然平沙細草荒芊綿驚鴻駭兔争後先王良挾/䇿飛上天何必俯首服短轅坡書韓幹牧馬圖)婕妤傳¶
詔(國初已來畫鞍馬神妙獨數江都王將軍得名三十/載人間又見真乘黄曽貌先帝照夜白龍池十日飛)¶
(霹靂内府殷紅瑪瑙盤丨丨丨丨才人索盌賜將軍拜/舞歸輕紈細綺相追隨貴戚權門得筆跡始覺屏障生)¶
(光輝昔日太宗拳毛騧近時郭家獅子花今之新圖有/二馬復令識者久嘆嗟此皆騎戰一敵萬縞素漠漠開)¶
(風沙其餘七匹亦殊絶迥若寒空雲烟雪霜蹄蹴踏長/楸間馬宫厮養森成列可怜九馬争神駿顧視清高氣)¶
<pb:KR3k0030_WYG_056-10b>¶
(深穏借問苦心愛者誰後有韋諷前支遁憶昔巡幸新/豐宫翠華拂天來向東騰驤磊落三萬匹皆與此圖筋)¶
(骨同自從獻寶朝河宗無復射蛟江水中君/不見金粟堆前松栢裏龍媒去盡鳥呼風)¶
　　傳神¶
事類傅巖審象(高宗夢得說乃審厥象俾旁求/於天下說築丨丨之野惟肖書)麟閣圖¶
形(宣帝甘露三年單于始入朝上思股肱之美乃圖畫/其人於麒丨丨法其形貌署其官爵姓名惟霍光不)¶
(名曰大司馬大將軍博陸/侯其未曰典屬國蘇武)雲臺圖畫(顯宗追感前世功/臣乃圖畫二十八)¶
(將於南宫丨丨始於鄧禹終於耿純其外又有王常李/通竇融卓茂合三十二人故依其本第係之篇末以志)¶
(功名之次惟馬援/以椒房故獨不及)煙閣繪像(太宗貞觀十七年凌丨丨/圖畫勲臣河間元王孝恭)¶
<pb:KR3k0030_WYG_056-11a>¶
(房梁公元齡杜葉公如晦魏鄭公徵李衛公靖李英公/勣虞永興公世南尉遲鄂公敬德段褒公志𤣥合二十)¶
(二人○魏徵亡帝思不已登凌煙閣觀畫像得詩悼痛/聞者媢之帝不恱乃停昏仆碑○薛收卒太宗親自臨)¶
(問哀動左右後凌煙圖像嘆曰/薛收遂成故人恨不早圖其像)傳神工妙(晉顧愷之字/長康尤善丹)¶
(青圖寫特妙謝安深重之以為自蒼生以來未之有也/愷之每畫人成或數年不㸃目睛曰四體妍蚩本無缺)¶
(少於妙處丨丨寫照正在阿堵中每重嵇康四言詩因/為之圖常云手揮五絃易目送歸鴻難嘗圖裴楷像頰)¶
(上加三毛觀者覺神明殊勝又為謝鯤象在石岩裏云/此子宜置丘壑中欲圖殷仲堪有目疾固辭愷之曰明)¶
(府正為眼耳若明㸃瞳子飛白拂上使/如輕雲之蔽月豈不美乎仲堪從之)寫真優劣(郭汾/陽女)¶
(壻趙縱令韓幹寫真後又請周昉丨丨二人皆有能名/令公嘗列二真畫於坐末定丨丨因女趙夫人歸省問)¶
<pb:KR3k0030_WYG_056-11b>¶
(云此何人對曰趙郎也何者最似曰兩畫揔似前畫得/趙郎狀貌後畫兼移其神思情性笑語之姿是日定二)¶
(畫之丨/丨畫斷)圖賢求贊(晉嵇含為郎中時𢎞農王粹以貴公/子尚主館宇甚盛圖莊周垂綸之象)¶
(命舍為贊含援筆為文云畫真人於刻桷之室載退/士於進趣之堂可謂託非其所可平而不可贊也)畫¶
像索直(成都畫師姓許善傳神一日有人敇衣憔悴求/傳神許笑之其人解布囊出黄道服鹿皮冠白)¶
(王簮頂冠易衣危坐以手摩面則童顔矣引其鬚應手/而黒乃一美丈夫也許驚曰不知神仙臨降道人曰君)¶
(傳吾神置肆中有求售止取千錢後有識者云此唐神/仙傳朱桃椎也求者輻輳許貪畫直每象輙取二千夢)¶
(道人曰汝福有限安得過取掌/其左頰既寤頭遂偏括異記)爭賂畫工(王嬙字昭君/元帝宮人時)¶
(後宮人多不得常見乃使畫工圖其形按圖召幸宫人/皆賂畫工多者十萬金少者不减五萬昭君自恃其貌)¶
<pb:KR3k0030_WYG_056-12a>¶
(獨不與及匈奴入朝選宫人配之昭君以圖當行入辭/光彩射人竦動左右天子重信外國悔恨不及窮究其)¶
(事畫工數人/同日棄市)怒責畫工(党太尉進畫真大怒詰畫師云/我前時見畫大䖝猶用金薄㸃)¶
(眼我豈不消得一/對金眼睛㑹類説)裴晉公像(爾才不長爾貌不揚胡為/將胡為相一片靈臺丹青)¶
(莫狀/自贊)韓退之像(世人畫丨丨丨丨小面美髯乃江南韓/熙載耳熙載諡文靖亦謂之韓文公因)¶
(此謬為退之肥而寡髯/後世不復辨也筆談)歐陽公像(陳后山云丨丨丨丨/公家與蘇眉山皆有)¶
(之而各自是也葢蘇本韻勝而失形家本/形似而失韻形而不韻乃所謂畫非傳神)乖崖遺像(張/乖)¶
(崖守蜀及代去留一卷實封文字與僧正希白且云候/十年觀此後十年公薨於陳州訃至蜀人罷市號慟希)¶
(白為公設大㑹齋請知府凌䇿諫議發開所留文字乃/公畫像衣兔褐繫縚草裹自為贊曰乖則違俗崖不利)¶
<pb:KR3k0030_WYG_056-12b>¶
(物乖崖之名聊以表德遂畫/於天慶觀仙遊閣為之立祠)東坡畫像(子瞻堂堂出於/峩眉司馬班揚)¶
(金馬石渠閱士如墻上前論事釋之馮唐言語以為階/而投諸雲夢之黄東坡之酒赤壁之笛嬉笑怒罵皆成)¶
(文章解羈而歸紫微玉堂子瞻之德未變於初爾而名/之曰元祐之黨貶之朱崖儋耳方其金馬石渠不自知)¶
(其東坡赤壁也及其東坡赤壁不自意其紫微玉堂也/及其紫微玉堂不自知其朱崖儋耳也九州四海知有)¶
(東坡東坡歸矣民笑且歌一日不朝其間容戈其一丘/一壑則無如此道人何黄魯直賛岌岌堂堂如山如河)¶
(其愛之也引之上西掖鑾坡是亦一東坡非亦一東坡/槁頃黄馘觸時干戈其惡之也投之於鯤鯨之波是亦)¶
(一東坡非亦一東坡訃東坡之在天下如太倉之一/稊米至於臨大節而不可奪則與天地相終始同上)六¶
先生像(道喪千載聖逺言堙不有先覺孰開我人書不/盡言圖不盡意風月無邊庭草交翠晦菴賛濓)¶
<pb:KR3k0030_WYG_056-13a>¶
(溪先生揚休山立玉色金聲元氣之㑹渾然天成瑞日/祥雲和風甘雨龍德中正厥施斯普賛明道先生規圓)¶
(矩方䋲直準平允矣君子展也大成布帛之文菽粟之/味知德者希孰識其貴賛伊川先生天挺人豪英邁葢)¶
(世駕風鞭霆歴覽無際手探月窟足躡天根閑中今古/静裏乾坤賛康節先生早恱孫呉晚逃佛老勇撤臯比)¶
(一變至道精思力踐妙契疾書訂頑之訓示我廣居賛/横渠先生篤學力行清修苦節有德有言有功有烈深)¶
(衣大帶張拱徐趍遺象凜/然可肅薄夫賛涑水先生)三君子像(擴仁義之端至於/可以彌六合謹善)¶
(利之判至於可以析秋毫拳拳乎其致主之切汲汲乎/其幹父之勞仡仡乎其任道之勇卓卓乎其立心之高)¶
(知之者識其春風沂水之樂不知者以為湖海一世之/豪彼其揚休山立之姿既與其不可傳者死矣觀於此)¶
(者尚有以卜其見伊吕而失蕭曹也耶晦菴賛張敬夫/體備陽剛之純氣含喜怒之正睟面盎背吾不知其何)¶
<pb:KR3k0030_WYG_056-13b>¶
(樂端居深念吾不知其何病置之釣臺擦不住寫之雲/臺捉不定天下之生久矣以聽上帝之命陳同父賛晦)¶
(菴以一身而備四氣之和以一心而涵千古之秘推其/有足以尊主而庇民出其餘足以範俗而垂世然而狀)¶
(貌不逾於中人衣冠不詭於流俗迎之而不見其來隨/之而莫覩其躅矧是丹青孰形心曲惟嘗見之者於此)¶
(而復見之焉則不但遺編之/可續而已也晦菴賛吕成公)楊廷秀自贊(汝翎弗長汝/趾弗强毋駛)¶
(汝頑毋競汝驤于崖于濵其窈其茫曀曀其光弋誰汝/傷秋作月荒春作花荒哦者遜尫釂者遜狂汝者是鄉)¶
(莫與汝争鍩又有絡者巾有䉫者杖雲嶠風杉步月獨/往龍伯國之民歟無功鄉之民歟又益國晦翁前瞻後)¶
(視珠玉在側/覺我形穢)周子充自贊(方丈蓬瀛早陪羣英鳳掖鼇/扃中敷帝文晚侍嚴宸徧持)¶
(樞鈞若非精神滿腹則當容貌動人何闕頤而折頞弗/走俗而抗塵豈所謂相形不如論心見面不如聞名者)¶
<pb:KR3k0030_WYG_056-14a>¶
(耶/)東坡傳神記(傳神之難在目顧虎頭云傳神寫影都/在阿堵中其次在顴頰吾嘗於燈下顧)¶
(自見頰影使人就壁模之不作眉目見者皆失笑知其/為吾也目與觀頰似餘無不似者眉與鼻口可以増减)¶
(取似夫傳神與相一道欲得其人之天法當於衆中隂/察之今乃使人具衣冠坐注視一物彼方斂容自持豈)¶
(復見其天乎凡人意思各有所在或在眉目或在鼻口/虎頭云頰上加三毛覺精采殊勝則此人意思葢在鬚)¶
(頰間也優孟學孫敖抵掌談笑至使人謂死者復生此/豈舉體皆似亦得其意思所在而已使畫者悟此理則)¶
(人人可以為顧陸吾嘗見僧惟真畫曽魯公初不甚似/一日往見公歸而喜甚曰吾得之矣乃於眉後加三紋)¶
(隠約可見作俛首仰視眉揚而頞蹙者遂大似南都程/懷立衆稱其能於傳吾神大得其全懷立舉止如諸生)¶
(蕭然有意於筆墨之外者也故以吾所聞/助發云東坡居士書虎頭顧愷之小字也)胡公寫真序¶
<pb:KR3k0030_WYG_056-14b>¶
(畫莫難於寫真非寫形似之難寫心之精微為難也葢/君子小人貌或類而心不同寫其形似而不得其心之)¶
(精微或以小人為君子未見其能寫也今夫世俗所謂/骨相之至貴者宜莫如秀眉重瞳龍顔鳯姿日角也然)¶
(堯秀眉魯僖馬卿亦秀眉舜重瞳子項羽朱友敬亦重/瞳子漢高龍顔嵇叔夜亦龍顔世祖日角唐高祖亦日)¶
(角文皇鳯姿李相國亦鳯姿然則魯僖沐猴可以比堯/舜而嵇李可以擬漢祖唐宗乎世俗所謂骨相之至惡)¶
(者宜莫如虎狼蒙魌鳶肩之相也然尼父面如蒙魌陽/虎亦如蒙魌竇將軍鳶肩馬賔王亦鳶肩揚食我熊虎)¶
(之狀班定逺亦燕頷虎頭司馬懿狼顧而周嵩狼抗然/則虎可以比尼父而憲之不臣可以比賔王之忠食我)¶
(之惡可以擬定逺之勲乎故曰君子小人貌或似而心/不同寫其形似而不得其心之精微或以小人為君子)¶
(未見其能寫也/胡邦衡贈劉琮)¶
<pb:KR3k0030_WYG_056-15a>¶
詩集寫真(將軍魏武之子孫於今為庶為青門英雄割/據雖已矣文彩風流今尚存學書初學衛夫)¶
(人但恨無過王右軍丹青不知老將至富貴於我如浮/雲開元之中嘗引見承恩數上南薰殿凌煙功臣少顔)¶
(色將軍筆下開生面良相頭上進賢冠猛將腰間大羽/箭褒公鄂公毛髮動英姿颯爽來酣戰先帝天馬玉花)¶
(騘畫工如山貌不同是日牽來赤墀下迥立閶闔生長/風詔謂將軍拂素絹意匠慘淡經營中斯須九重真龍)¶
(出一洗萬古凡馬空玉花却在御榻上榻上庭前屹相/向至尊含笑催賜金圉人太僕皆惆悵弟子韓幹早入)¶
(室亦能畫馬窮殊相幹惟畫肉不畫骨忍使驊騮氣凋/喪將軍盡善葢有神必逢佳士亦丨丨即今漂泊干戈)¶
(際屢貌尋常行路人途窮反遭俗眼白世上未有如公/貧但看古來盛名下終日坎凜纒其身杜甫贈曹將軍)¶
(丹青/引)通神(君不見景靈六殿圖功臣進賢大羽東西/陳能令將相長在世自古獨有曹將軍嵩)¶
<pb:KR3k0030_WYG_056-15b>¶
(高李師掉頭笑自言弄筆曹前身百年遺象誰復識滿/朝冠劍多偉人據鞍一見心有得臨窻相對疑丨丨十)¶
(年江筆穎半脫歸來俛仰慚簮紳一揮七尺倚墻立客/來顧我誠殷勤金章紫綬本非有緑簔黄篛甘長貧何)¶
(如畫作白衣老置之茅屋/全吾真蘇子山贈李道士)着眼(我昔山林人不識或疑/謫仙或狂客仰看青天)¶
(不看人醉裏那知眼青白一擕破硯入長安素衣成緇/緑鬢斑上林麒麟着野馬滄洲鷗鷺綴孔鸞漢官威儀)¶
(既不入貴人様灞橋風雪又不見詩人相不須覽鏡照/清溪我亦自憎塵俗狀葉君丨丨秋月明葉君下筆秋)¶
(風生市人請畫即唾罵只寫龍章鳳姿公與卿肯來為/予寫衰貌擲筆掉頭欣入妙相逢可惜遲十年不見詩)¶
(翁昔年少楊廷/秀贈葉徳明)信手(憶昔射䇿干先皇珠簾翠幄分兩/廂紫衣中使下傳詔跪捧再拜開)¶
(天香仰觀眩晃目生暈但見曉色開扶桑迎陽晚出步/就坐絳紗玉斧光照廊野人不識日月角彷彿尚記重)¶
<pb:KR3k0030_WYG_056-16a>¶
(瞳光三年歸來真一夢橋山松檜凄風霜天容玉色誰/敢畫老師古寺晝閉房夢中神授心有得覺來丨丨筆)¶
(已忘幅巾常服儼不動孤臣入門涕自滂元老侑坐鬚/眉古虎臣立侍冠劍長平生慣寫龍鳯質肯顧草間猿)¶
(與獐都人踏破鐵門限黄金白璧空堆床爾來模寫亦/到我謂是先帝白髮郎不須覽鏡坐自了明年乞身歸)¶
(故鄉東坡贈寫/御容妙善師)無敵(玉座烟消硯水清龍髯不動彩毫/輕乍分龍準山河秀初㸃重瞳日)¶
(月明宫女卷簾皆暗認侍臣開殿盡遥驚六朝天下/應丨丨始覺僧繇浪得名李逺贈寫御真李長史)有¶
神(世人只數曹將軍誰知虎頭非痴人腰間大羽何足/道頰上三毛自丨丨平生狎侮諸公子戯着㓜輿岩)¶
(石裏故交世世作黄冠布襪/青鞋弄雲水坡贈李道士)遺像(君不見潞州别駕眼/如電左手掛弓横撚)¶
(箭又不見雪中騎驢孟浩然皺眉吟詩肩聳山飢寒富/貴兩安在空有丨丨留人間此身常擬同外物浮雲變)¶
<pb:KR3k0030_WYG_056-16b>¶
(化無踪跡問君何苦寫我真君言好之聊自適黄冠野/服山家容意欲置我山岩中勲名將相今何限往寫褒)¶
(公與鄂公/坡贈何充)畫圖(我不如森森千丈松我不如濯濯春月/栁髯踈鬢秃已雪霜皮皺肉皺真老醜)¶
(葉生畫時顔尚朱王生畫時骨尚癯一生愛山吟不就/兩肩化作秋山瘦君不見褒公鄂公圖凌烟腰間羽箭)¶
(大如椽君不見浣花醉圖粉墨落日斜泥滑驢失脚貴/人貴士兩相嗤畫圖猶在人已非王生王生且停手不)¶
(如生前一杯酒楊廷秀贈/寫真冰鑑處士王温叔)¶
　¶
　¶
　古今合璧事類備要前集卷五十六¶
