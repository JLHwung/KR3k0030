# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:08.169276
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 别集卷四十九
<pb:KR3k0030_WYG_255-1a>¶
欽定四庫全書¶
　古今合璧事類備要别集卷四十九¶
　　　　　　　　　　　　宋　謝維新　撰¶
　衆木門¶
　　松　附　松栢　栝¶
　格物總論(松木樹有小大大者數圍高十數丈磥砢/多節皮極麄厚逺望之如龍鱗盤根樛枝)¶
　(四時青青不改柯葉春二三月抽蕤生花結子然數/品或二針或三針或五針三針者謂栝子松五針者)¶
　(謂崧子松其脂味苦入地滿千年/為茯苓又千年為琥珀皆可入藥)¶
<pb:KR3k0030_WYG_255-1b>¶
事類化青牛(大松千嵗其精丨/為丨丨為伏龜)為伏龜(同/上)駢麈尾(石門/澗有)¶
(松林仰視之離離/如丨丨丨廬山記)如馬鬛(西嶺松丨丨丨又葉五/粒者服之長生同上)偓佺¶
食(丨丨好丨松實能飛行如走馬以松子遺堯堯/不能服時受服者皆至三百嵗劉向神仙傳)始皇¶
封(秦丨丨上封泰山逢疾風暴雨賴得/抱樹因丨其樹為五大夫漢官儀)馳道植(秦始皇/道廣五)¶
(十歩三丈而樹厚築其外隠以金椎植/以青松為丨丨之麗至於此賈山至言)墓前種(徐孺子/墓在郡)¶
(東時杜牧為守於/丨丨丨松豫章記)丁固夣(丨丨丨松樹生腹上謂人曰/松字十八公後十八年為公)¶
(遂如夣/吳錄)淵明徑(陶丨丨云三丨就/荒松菊猶存陶集)棟梁用(庾亮見和嶠/歎曰嶠森森)¶
(如千丈松雖磥砢多節施/之大厦有丨丨之丨本傳)庭院植(陶𢎞景特愛松風丨/丨皆丨松毎聞其響)¶
<pb:KR3k0030_WYG_255-2a>¶
(欣然自樂獨遊泉石望/見者以為仙人梁書)張湛屋(丨丨好於齋前種松樹/人曰丨丨丨下陳屍世)¶
(説/)秦系廬(丨丨結丨泉州九日山有大松/百餘章俗傳東晉時所植郡志)松主人(韋表/㣲授)¶
(監察御史不樂曰吾將為丨/菊丨丨不愧陶淵明云本傳)松處士(鄭薫瑞勁再知禮/部舉引寒畯士類)¶
(多之既老號所居為隠/巖號七丨丨丨本傳)吟哦其間(崔斯立為藍田縣丞/植二松丨丨丨丨韓)¶
(退之/記)手磨其枝(唐武德中𤣥裝將往西域取經見一松/樹以丨丨丨丨曰吾西去求佛教汝可)¶
(西長若吾歸即却東向及去年年西向一年/東向𤣥裝果囘衆曰此松為摩頂松廣異記)射不及顛¶
(囘紇黠戞斯木松高者/仰丨丨丨丨孔六帖)化而為石(囘紇㧞野古有川曰/康于河斷松投之三)¶
(年輒丨丨丨丨色蒼緻然節/理猶在世謂之康于石同上)樛枝者獻(李泌嘗取松丨/丨以隠背名曰)¶
<pb:KR3k0030_WYG_255-2b>¶
(養和後得如龍形/丨因以丨帝同上)枯松復生(明皇遭祿山之亂鑾輿西/幸禁中丨丨丨丨枝葉葱)¶
(蒨宛如新植者後肅宗平内難/再興唐祚祥不誣矣開元遺事)去三尺蟲(五代鄭遨聞/華山有五粒)¶
(松脂淪入地千嵗化為藥能丨丨/丨丨因徙居華陰欲求之孔帖)牽一白犬(芳山有野/人見一使)¶
(者異服丨丨丨丨野人問居何地曰居偃葢山隨至古/松下而没松形果如葢意使者乃松樹精犬乃茯苓耳)¶
(金陵/記)夾道種松(蔡君謨為閩部使者丨丨丨丨/以蔽歊毒人至今賴之郡志)符載植¶
松論(楚國主人嗜材搴異有植美松於庭者培沃土灌/甘澤根柢深固柯葉暢達居三十年起盈尺挺於)¶
(累丈始筳筯大於栱把高姿傑然若陵重雰主人方凝/睇結意曰是可采之矣將行斧焉客有過之者曰噫其)¶
(甚也是木有戞雲之姿有構厦之材繩墨太速恐失生/理今植于庭除之間充耳目之翫尚見狎近氣色不振)¶
<pb:KR3k0030_WYG_255-3a>¶
(若徙於嵩岱之間沆瀣之華注於内日月之光溥於外/祥鸞嗷嗷戲其上流泉湯湯鳴其下巖岫重複漠漠然)¶
(清淨靈風四起聲掩竽籟是時也當境勝神王㧞地千/丈根實黄泉枝摩青天則可以柱明堂而棟大厦也豈)¶
(遐曠之㫖捨此而取其榱桷棼橑哉主人/曰客言雖濶而無岸然余終能大之矣)陸龜蒙恠松¶
賛(有道人自天台來示余恠松圖披之甚駭人目根盤/于巖穴之内輪囷偪側而上身大數圍而高不四五)¶
(尺礧磈然蹙縮然榦不暇枝枝不暇葉有若龍攣虎跛/壯士囚縛之狀道人曰是何竒恠之如是乎余曰草木)¶
(之生安有怪耶茍肥瘠得於中寒暑均於外不為物所/凌折未有不挺而茂者也況松柏乎今不幸出於巖穴)¶
(之内雖正性不辱而力與石鬬卒不勝其壓擁勇欝遏/坌憤激然後大醜彰於形質天下指之為怪木吁豈異)¶
(人乎哉天之賦才之盛者蚤不得用於世則伏而不舒/薫蒸沉酣日進其道摧擠勢奪卒不勝其阨號呼呶拏)¶
<pb:KR3k0030_WYG_255-3b>¶
(發越赴訴然後大竒出於文彩天下指之為怪民嗚呼/木病而後怪不怪不能圖其真人病而後竒不竒不能)¶
(駭於俗非始不幸而終幸者耶道人曰然為我讃之讃/曰  松生陰隘巖嶽穴械病乎不快卒以為恠擁腫支)¶
(離神羞鬼疑道人咨嗟筆傳其竒或恠/於形或竒於辭吾為怪魁是以讃之)栁宗元送崔羣¶
(正松産於岩嶺高直聳秀條暢碩茂粹然立於千仞之/表和氣之發也禀和氣之至者必合於正性於是有正)¶
(心勁質用固其本禦攘氷/霜以貫嵗寒故君子儀之)王龜齡巖松記(野人有以岩/松至梅溪者)¶
(異質叢生根銜拳石茂焉匪枯森焉匪喬栢葉松身氣/象聳焉藏參天覆地之意於盈握間亦草木之英竒者)¶
(予頗愛之植以丸盤置之小室稽古之暇寓陶先生鄭/處士之趣焉是日與同舍飲談故事因共覩之咸有欲)¶
(得之色予曰有能續之以言者予非敢吝俄而篇章爭/先而並至皆佳作也予不暇品第之莫知所贈因徙置)¶
<pb:KR3k0030_WYG_255-4a>¶
(于㑹趣堂與一齊之衆共之且告之曰諸友講於斯食/於斯遊息於斯是松也常在眼焉奚必几案間然後為)¶
(吾物耶雖然是松之意不可以不知産於岩谷於松肖/形諸友之姿也青青之色凌傲雪霜諸友嵗寒之心也)¶
(欝宻輪囷若偃若伸爪距奮而鱗角生諸友變化之象/也今日之觀豈曰徒物而已哉唐人詩曰鼎君松栢心)¶
(予於諸/友亦然)¶
松栢松栢成行(猗頓至孝母喪頓立墳厯年乃成/居服踰制種丨丨丨丨先賢傳)松栢¶
數株(後漢方儲居母憂負土成墳丨丨/丨丨鸞鳥棲其上白兎遊其下)兎遊其下(見上/注)¶
鶴棲于上(千嵗之丨丨丨松/栢之丨白六帖)希夷餌葉(王丨丨丨松栢/丨雜華孔六帖)¶
郎家成林(郎餘令授霍王元軌叅軍從父知年亦為王/友元軌毎曰丨丨二賢皆二府不意培塿而)¶
<pb:KR3k0030_WYG_255-4b>¶
(松栢丨丨/也同前)王濤手植(王濤遭母制歸鄉里丨/丨年老丨丨松栢)簡文姿茂¶
(顧愷之與丨丨帝同年而髪蚤白帝問其故對曰松栢/之丨經霜猶丨蒲桞之質望秋先零帝悦其對本傳)¶
栝揚州貢(丨丨厥丨杶榦/栝栢書禹貢)¶
詩集鬱鬱(丨丨澗/底松選)森森(丨丨千丈松磊砢/非一節晉袁宏)勁節(凌風識/丨丨負)¶
(霜知真心/梁范雲)貞姿(懷此丨秀丨卓/為霜下傑淵明)鸞倚(青丨丨/長松韓)龍盤(錯落/千丈)¶
(松虬丨丨/古根李石)冠巖(青松丨/丨列陶)叅天(中有松栢丨/丨長杜甫)隔水(踈松隔/水奏笙)¶
(簧/)雪榦(大哉霜丨丨嵗/久為寒材前人)風標(寒松縱老丨/丨在白樂天)露滴身(㸔松/丨丨)¶
(丨/杜)聲清耳(南窓蕭瑟松丨起憑/誰一聽丨心丨李白)釵千股(長松夜落丨/丨丨韓渥)條¶
<pb:KR3k0030_WYG_255-5a>¶
百尺(亭亭山上松一一生朝陽森森上叅天柯丨丨丨/長云云嵗莫滿山雪松色鬰蒼蒼彼如君子心秉)¶
(操貫氷霜/白樂天)嶓穹蒼(四松初移時大抵三尺强別來忽三/載離立如人長幽色幸秀發疎柯亦)¶
(昂藏所插小藩籬本亦有隄防終焉掊觸損得媿千葉/黄覽物歎良謝及兹慰凄凉清風為我起洒面若㣲霜)¶
(是亦送老姿聊待偃葢張我生無根蔕配爾亦茫茫有/詩且賦詩事迹兩可忘勿矜千載後惨澹丨丨丨杜甫)¶
(四/松)承雨露(孤松停翠葢託根臨廣路不以防自防遂為/明所誤幸逢仁惠意重此藩籬䕶猶有半心)¶
(存時將丨丨丨/栁子厚道傍松)凌雲霄(南軒有孤松柯葉自綿冪清風/無閑時瀟洒終日夕陰生古苔)¶
(綠色染秋煙碧何當丨/丨丨直上數千尺李白)凌雲木(自小刺頭深草裏而今/漸覺出蓬蒿時人不識)¶
(丨丨丨直待丨丨始/道高杜荀鶴小松)栖日榦(近世交道衰青松落顔色/人心忘孤直本性隨改易)¶
<pb:KR3k0030_WYG_255-5b>¶
(既摧丨丨丨未展擎天力終是/君子材還思君子識孟郊衰松)榦排風雷(春風吹榆林/亂荑飛作堆)¶
(荒園一雨過戢戢千萬栽青松種不生百株望一枚一/枚已有餘氣壓千畝槐野人易斗粟云自魯徂徠魯人)¶
(不知貴萬竈飛青煤束縛同一車胡為乎來哉泫然解/其縛清泉洗浮埃枝傷葉尚困生意未肯囘山僧老無)¶
(子養䕶如嬰孩坐待走龍蛇清陰滿南臺孤根裂山石/直丨丨丨丨我今百日客養此千嵗材茯苓無消息)¶
(雙鬂日復催古今一/俛仰作詩寄餘哀坡)枝隔煙雨(偃蹇松丨丨丨丨知儂/定是嵗寒材百年根節)¶
(要老硬將恐崩崖/倒石來)直氣森森(丨丨丨丨恥屈盤鐵衣生/澁紫鱗乾影揺千尺龍蛇)¶
(動聲撼半天風雨寒蒼蘚淨緣離/石上翠蘿高絆入雲端石曼卿)瘦骨亭亭(風韻颼飀/逺更清蒼)¶
(髯丨丨/聳丨丨)¶
<pb:KR3k0030_WYG_255-6a>¶
栝東南美(翠栝丨丨丨近生神嶽陰惜哉不可致霜根/絡雲岑仙風振高標香實隕平林偶隨樗櫟)¶
(生不為樵牧侵忽驚黄茅嶺稍出青玉鍼好事雖力取/王城少知音豈無換鵞手但知覔來禽高懷獨夫子一)¶
(見捐槖金得之喜不寐贈我意殊深公堂開後閣凡本/媿華簮栽培一寸根寄子百年心常恐樊籠中摧我鸞)¶
(鶴衿誰知積雨後寒芒曉森森恨我迫歸老不見汝千/尋蒼皮䕶玉骨旦暮視古今何人風雨夜卧聽飢龍吟)¶
(東坡種栝/禮曹北垣)¶
　　栢　附　檜¶
　格物總論(栢樹大者數圍高數丈皮光滑枝榦脩聳/葉香烈所在深山中有之一種名側栢葉)¶
　(大不相類如鋪茸細細相比檜亦光皮然葉尖硬如/芒刺檜栢相半者名檜栢皆能結子柯葉青青四時)¶
<pb:KR3k0030_WYG_255-6b>¶
　(不彫/也)¶
事類厥貢(荆州丨丨杶榦/栝栢書禹貢)是斷(新甫之栢丨丨是度/是尋是尺詩閟宫)倒¶
生(大谷丨丨之栢與天齊其/長地等其久也抱樸子)後彫(嵗寒然丨知松/栢之丨丨也語)孔子¶
廟(魯郡丨丨舊丨有栢二十四株厯漢晉/其大連抱土人崇敬之莫犯也水經)徐君墓(延陵/季子)¶
(解寳劍于丨丨丨栢樹而/去以其心許之也本傳)食柏實(赤松子好丨丨丨/齒落更生列仙傳)造栢¶
梁(漢武丨丨丨臺二十四丈/悉以栢香聞數十里本紀)盜者弃市(漢諸陵皆属太/常有人丨栢丨)¶
(丨丨三/輔舊事)色亦為惨(王褒痛父非命絶世不仕居墓側旦/夕常至墓前朝拜輒悲號斷絶墓前)¶
(栢樹褒常所攀涕泣其栢/丨與凡樹不同丨丨丨焉)烏棲其上(朱博為御史大夫/府中列栢有丨數)¶
<pb:KR3k0030_WYG_255-7a>¶
(十丨丨丨後世/稱曰栢臺史)蟲蝕作字(昭帝時長安諸陵栢樹枯倒/者悉起之葉丨丨丨丨云曽)¶
(孫病巳立後昭帝崩昌邑王被/廢迎立宣帝宣帝名病巳漢史)栢林蔭藹(栢谷谷名也/漢武帝㣲行)¶
(至谷中無囘車地夾以高原丨丨/丨丨窮是幽暗弗睹陽景述征記)栢樹株數(虞延為郡/督郵光武)¶
(巡狩至外黄問延園陵丨丨傳/丨丨延悉以對由是見知本)負土以植(李恂遭父母喪/六年躬自丨丨)¶
(丨丨栢冡/下東觀記)埋鐵其下(桑道茂居有二栢甚茂曰人居而/木蕃者去之木盛則土衰土衰則)¶
(人病乃以鐵數十斤丨丨丨復曰後有發其地而/死者太和中温造居之發藏鐵而造死異聞錄)有棟¶
梁器(司徒袁粲見王儉而歎曰宰相之門也/栝柏豫章雖小亦丨丨丨之丨本傳)教服食法¶
(田鸞入華山見黄冠師師語曰栢葉乃長生/藥也丨以丨丨之丨後得道朝上真雜説)孤山陳朝¶
<pb:KR3k0030_WYG_255-7b>¶
栢(丨丨有丨丨丨二株其一為人所薪僧志/詮作堂其側名曰栢堂東坡作二詩燕談)巴東萊公¶
栢(冦萊公知丨丨縣嘗手植雙栢於縣庭至今民比甘/棠謂之丨丨丨後丨丨大火栢與公祠俱焚明年莆)¶
(陽鄭贑來為令悼栢之焚惜公手植不忍剪伐種凌霄/於下使附榦而上以著公之遺德且慰邦人之去思云)¶
(燕/談)祖師西來意(僧問趙州和尚丨丨丨丨丨趙云庭前/栢樹子又有老宿怱拈拄杖謂僧曰要)¶
(識趙州麽這裏/是趙州傳燈錄)江夏王栢賦(既殊羣而抗立亦含貞而/挺正豈春日之自芳亦霜)¶
(下而為盛衝風不能摧其枝積雪不能改其脩性賦/雖壈坎於當年庶後彫之可詠齊江夏王鋒  栢)李德裕¶
進戒(帝辨邪正請以物為喻松栢之為木孤生挺特無/所因倚蘿蔦則不然弱不能立必附他木)杜子¶
美古栢行(孔明廟前有老栢柯如青銅根如石霜皮溜/雨四十圍黛色參天二千尺君臣已與時際)¶
<pb:KR3k0030_WYG_255-8a>¶
(㑹樹木猶為人愛惜雲來氣接巫峽長月出寒通雪山/白憶昨路繞錦亭東先主武侯同閟宫徘徊枝榦郊原)¶
(古窈窕丹青户牖空落落盤據雖得地冥冥孤高多烈/風扶持自是神明力正直元因造化功大厦如傾要梁)¶
(棟萬牛囘首丘山重不露文章世已驚未辭剪伐誰能/送苦心豈免容螻蟻香葉終經宿鸞鳯志士幽人莫怨)¶
(嗟古來材/大難為用)¶
檜榦左紐(太清宫檜老子手植根/株枝丨皆丨丨太清記)枝再生(此檜不知年/代後李唐之)¶
(盛一丨丨丨至聖朝復/有此異石曼卿詩集)¶
詩集青青(丨丨陵上/栢文選)森森(錦官城外/栢丨丨杜)鳯雛翔(有栢生崇/岡童童狀)¶
(車葢偃蹇龍虎姿主當風雲㑹神明依正直故老多再/拜豈知千年恨中路顔色壞出非不得地蟠踞亦高大)¶
<pb:KR3k0030_WYG_255-8b>¶
(嵗寒恐無憑日夜柯葉改丹丨領九丨哀鳴丨其外鴟/鴞志意滿養子穿穴内客從何鄉來佇立久吁怪靜求)¶
(元精理浩蕩難/倚賴杜甫病栢)龍皮戞(幽幽太華側老栢如建纛丨/丨相排丨翠羽更蕩掉李賀)轉¶
蕭瑟(松栢丨丨/丨文選)本孤立(松栢丨丨丨難/為桃李顔杜)葉隨酒(樽前栢/丨休丨)¶
(丨/杜)聲疑雨(晉朝名軰此離羣想對濃陰去住分題處尚/尋王内史畫時應是鮑叅軍長廊夜靜丨丨)¶
(丨古殿秋深影勝雲一下南臺到/人世晚泉清韻更誰聞温庭筠)未覺枯(雖當霰雪巖/丨丨栝栢丨)¶
(杜/)動盈掬(佳人采栢丨/丨丨孔帖)蒼龍吟(澗底長松風雨寒岡頭/老栢顔色悦天生草木)¶
(臭味同同盛同衰見氷雪君莫愛清江百尺船刀鋸來/謀嵗寒節千林無葉草根黄丨髯丨丨送日月山谷)¶
白鶴下(庭栢無生意摧殘二十秋稍沾杯水潤己與嵗/寒謀黄裏青青出愁邊稍稍瘳㑹看丨丨丨暮)¶
<pb:KR3k0030_WYG_255-9a>¶
(瘳莫深/投后山)蒼蒼榦(故園多珍木翠栢如蒲葦幽囚無與樂/百日看不已來時拾流肪未忍踐落子)¶
(當年誰所種少長與我齒仰視丨丨丨所閲固/多矣應見李將軍膽落温御史坡公御史臺栢)凛凛節¶
(丨丨丨竒/霜榦栢)¶
檜翠為葢(淮南庭中有蒼檜仰視團團丨丨丨直榦毎/容鸞鳯棲盤根深壓鯨鰲背北風預作兵陣)¶
(聲恐取蛟龍斬天外呼童出屋為我窺摩颭清陰月光/碎問誰植之前蔣公得地倐經三十載不同種杏上青)¶
(天正似甘棠有遺愛使華今復見公孫太平事業鍾一/門祖朝冠葢漸塵土却嗟此檜春長存孤高豈忘栽培)¶
(力秀發兼承造化恩已看枝葉飽霜露終作梁棟扶乾/坤新詩編聯盡珠玉光大先烈聽箎塤更憶丹青妙畫)¶
(手進入明堂逢至尊/郭功父詠蔣公檜)根如輪(君家大檜長百尺丨丨車/丨身弦直壯夫連臂不肯)¶
<pb:KR3k0030_WYG_255-9b>¶
(抱孤鶴高飛/直下立穎濵)左紐文(江陰多老檜處處屯蒼雲地連丹/砂井物化青牛君時有再生枝還)¶
(作丨丨丨王孫有古意書室延清芬應怜四孺子不墮凡/木羣體備松栢姿氣含芝本熏初扶鶴骨立未出龍纒)¶
(筋巢根白蟻亂網葉青蟲紛乃知蔽芾初/甚要封植勤他年皮三寸狐䑕子不聞坡)大厦材(種木/待成)¶
(林聊為千年事目中趍百里寧問萬牛費植檜三尺强/已有凌雲氣生世能㡬何擬作千嵗計衆人笑拍手君)¶
(子用其意蕭蕭孤竹君忘言理相契名以金石交椿楊/豈奴婢緬懷萬仞巔千丈蔚蒼翠蟠根泉石底用意霜)¶
(雪外寧須丨丨丨坐待斧斤至/散為風雨聲宻作牛馬蔽后山)根似石(周遭松檜漫為/鄰翠碧婆娑未)¶
(出羣但願盤丨堅丨丨不/憂松榦不凌雲郭功父)榦凌空(凛然相對敢相欺直/丨丨丨末更竒根至)¶
(九泉無曲處世間/惟有蟄龍知東坡)¶
<pb:KR3k0030_WYG_255-10a>¶
　¶
　¶
　¶
　¶
　¶
　¶
　¶
　¶
<pb:KR3k0030_WYG_255-10b>¶
　¶
　¶
　¶
　¶
　¶
　¶
　¶
　古今合璧事類備要别集卷四十九¶
