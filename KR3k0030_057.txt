# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:03.695382
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 前集卷五十七
<pb:KR3k0030_WYG_057-1a>¶
欽定四庫全書¶
　古今合璧事類備要前集卷五十七¶
　　　　　　　　　　　　宋　謝維新　撰¶
　技術門¶
　　撫琴¶
事類宫商(琴第一絃為丨次絃為丨次為角次為徴次/為羽次為少宫次為少商三禮圖太史公曰)¶
(琴長八尺一寸正度也絃大者為宫而居中央者君也/商張右傍其餘小大相次不失其次序則君臣之位正)¶
(矣史/樂書)暢操(凡琴曲和樂而作命之曰丨言其道之暢也/憂愁而作命之曰丨言周征窮追由不失其)¶
<pb:KR3k0030_WYG_057-1b>¶
(操風/俗通)鄭聲(世以琴為雅聲誤矣琴正古之鄭衛耳今世/所謂丨衛者乃皆胡部非復中華之丨自天)¶
(寶中坐律部與胡/合自爾莫能辨者)孫枝(凡本實而末虚惟桐反之試取/小枝削皆實堅其末皆中虚故)¶
(世所以貴丨丨者貴其實也/實故絲中有木聲也志林)嶧桐(徐州丨陽孤丨注云/孤特也嶧山之陽特)¶
(生桐中琴瑟尚書禹貢篇李白琴贊云嶧陽孤桐石聳/天骨根老水泉葉苦霜月斵為緑綺徽聲粲發秋風入)¶
(松萬古/清絶)空桑(雲和龍門丨丨之琴注云雲和/龍門丨丨皆山名出周禮春官)四善(琴雖/用桐)¶
(然須多年木性都盡聲始發越予曽見唐初路氏琴木/皆枯朽殆不勝指而其聲愈清絶又陶道真蓄一越琴)¶
(云是古塜中敗棺杉木也聲極勁挺大抵琴材欲/輕鬆脆滑謂之丨丨謂堅如石亦所未論筆談)四美¶
(嵇叔夜琴賦曰氣和故響逸絃急故聲清間遼故音痺/絃長故徽鳴此丨皆丨聲也東坡曰痺㪇聲音鮮琴之)¶
<pb:KR3k0030_WYG_057-2a>¶
(有㪇聲以琴面不平或焦尾與岳高低不相應則其聲/㪇此琴之病聲也葢琴操弄中自有痺下聲非病聲其)¶
(間音知聲間遼者徽之逺處徽外近/焦尾處聲手取之自然痺下學林)五絃(舜作丨丨之/琴歌南風之)¶
(詩其詩曰南風之薰兮可以解吾民之愠/兮南風之時兮可以阜吾民之財兮史)七絃(五絃象/五行文)¶
(王武王加二絃琴操琴長四尺五寸/法四時五行丨丨象七星風俗通)九絃(太宗令待詔/蔡裔増琴為)¶
(丨丨有待詔朱文濟以為不可太宗曰古琴五絃而文/武増之今有何不可文濟曰五絃尚有遺音而益以二)¶
(絃實無所闕上怒斥/出遂増琴絃筆談)五曲(古琴有詩歌丨丨一鹿鳴二/伐檀三騶虞四鵲巢五白駒)¶
(並琴/操)九引(一列女楚樊姬作二伯飛魯伯飛作三貞/次魯女作四思歸衛女作五霹靂楚商梁)¶
(作六走馬恭侯作七箜篌霍子高作八琴/引秦皇作丨楚丨楚龍丘子作風俗通記)九弄(琴工由/傳楚漢)¶
<pb:KR3k0030_WYG_057-2b>¶
(舊及清調蔡邕五弄楚/調四弄謂之九弄唐志)十弄(陽春白雪長清短清側清/雙鳯離鸞緑水悲風别鶴)¶
(石上流泉河間十弄又鄭述/造龍吟丨丨時為妙絶北史)雜歌(河間丨丨二十一章/蔡氏五弄雙鳯離鸞)¶
(歸鳯送逺幽蘭白雲長清短清側清明君胡笳廣陵散/白魚歎楚妃歎風入松鳥夜啼石上流泉雙鸞離陽春)¶
(緑水悲風别鶴/之類風俗通記)十二操(一將歸二猗蘭三龜山並孔子/作四越裳周公作五拘幽文王)¶
(作六岐山周公為文王作七履雪尹伯竒作八雉朝飛/牧犢子作九别鵠商陵穆子作十殘形曽子作十一水)¶
(仙十二懷陵並/伯牙作同上)十小調(一不換金二不換玉三峽泛吟/四越溪吟五越江吟六孤猿吟)¶
(七清夜吟八葉下聞蟬/九三清十亡其名琴曲)賀若曲(世傳琴曲大小調皆隋/賀若弼所製琴家但名)¶
(賀若而已太宗猶愛之改不換金曰楚澤涵秋不換玉/曰塞門積雪命詞臣探題製詞時蘇易簡探得越江吟)¶
<pb:KR3k0030_WYG_057-3a>¶
(其詞曰非雲非煙瑶池宴片片碧桃冷落黄金殿鰕鬚/半捲天香散春雲和孤竹清婉入霄漢紅顔醉態爛漫)¶
(金輿轉霓旌影爛簫聲逺冷齋夜話東坡詩註云/賀若琴操名唐宣宗時待詔賀若所製因人得名)瑶池¶
燕(琴曲有丨丨丨其詞曰飛花成陣春心困寸寸别腸/多少愁悶無人問偷啼自揾殘粧粉抱瑶琴尋出新)¶
(韻玉纎趂南風未解幽愠低/雲鬢眉峯眉暈嬌和恨坡集)焦尾桐(蔡邕在呉聞人家/爨下桐爆聲知其)¶
(良材因請之果良桐以治琴琴/成尾有焦處因號焦尾本傳)螺蚌徽(蜀中雷氏琴最/佳上者玉徽次)¶
(瑟瑟徽次金徽次/丨丨丨國史補)氷清琴(錢塘沈振蓄一琴名氷清腹/有晉陵子銘云卓哉斯器樂)¶
(惟至正音清韻髙月苦風勁璅餘神爽緣絶機静雪夜/敲氷霜天擊磬隂陽潛感石臧前鏡人其審之豈獨知)¶
(政書大厯三年三月三日上底蜀郡雷氏斵奉詔書貞/元十一年七月八日再修士雄記或以謂晉陵子杜牧)¶
<pb:KR3k0030_WYG_057-3b>¶
(道號篆法類李義山不/知士雄何人也同上)響泉琴(劉禹錫嘉話載汧公李/勉好雅琴取桐絲精者)¶
(雜綴號百納琴其尤絶者曰響泉韻磬坡詩注秀州祥/符院僧智和蓄一古琴瑟瑟徽碧文細石為軫製作精)¶
(巧音韻清越中刻李陽冰篆三十九字其畧云南溟夷/島産木名伽陀羅文横如銀屑其堅如石遂用作此朱)¶
(長文琴譜皆著此琴即唐李/勉所製響泉也澠水燕談)清角琴(丨丨黄帝丨繞梁/楚莊王琴號鍾齊)¶
(桓公/琴)縁綺琴(丨丨卓文君丨一/云司馬相如琴)楚妃歎(琴曲有丨丨/丨白氏六帖)廣¶
陵散(嵇康嘗游洛西暮宿華陽亭引琴而彈夜分忽有/客詣之稱是古人與康共談音律詞致清辯索琴)¶
(彈之而為丨丨丨聲調絶倫遂以授康仍誓不傳人亦/不言其姓字康嘗曰但欲濁酒一杯彈琴一曲志意畢)¶
(矣康臨刑索琴彈之曰昔袁孝已嘗從吾學丨丨丨吾/固靳之於今絶矣康傳後韓臯聞鼓琴至止息歎曰美)¶
<pb:KR3k0030_WYG_057-4a>¶
(哉嵇康之為是曲其當晉魏之際乎其音商商主金晉/乘金運此所以知魏季晉將代也王陵毋丘儉文欽諸)¶
(葛誕繼為揚州都督咸有興復之謀皆為司徒所殺康/以揚州廣陵地故其曲曰廣陵散言魏散亡自廣陵始)¶
(止息者篇名其音哀傷憯痛迫/脇晉雖暴興終於止息臯傳)鳳凰操(趙后有寶琴曰/丨丨皆以金玉)¶
(隠起為龍鳳螭鸞古賢列女之象/亦善為歸風送逺之丨西京雜記)蛇蚹文(知音者以謂/前一指後一)¶
(指為妙以丨丨丨為古王晉叔所蓄前幾不容/指而後劣容指然終無雜聲可謂妙矣志林)單鵠弄¶
(劉道强善鼔琴能為丨丨寡鳬/之弄聽者悲不自勝西京雜記)落霞琴(恒山夕望東邊/有青雲髣髴俄)¶
(而見雙臼鶴集於臺上倐忽化為二神女舞於臺上/握鳯管之簫拊丨丨之丨歌清呉春波之曲㓊㝠記)白¶
鵠翔(師曠鼓琴通於神明/而丨丨丨瑞應圖)别鶴翔(繁絃既抑雅聲乃揚/仲尼思歸鹿鳴三章)¶
<pb:KR3k0030_WYG_057-4b>¶
(梁甫悲吟周公越裳青雀/西飛丨丨東丨蔡邕琴賦)宫調角調(嘗考琴家謂宫者/非宫角者非角又)¶
(五調迭犯特宫聲為多與/五音之正者異西清詩話)㪇聲泛聲(東坡云㪇聲音鮮/出羯鼔録偶讀嵇)¶
(中散琴賦云間遼故音痺絃長故徽鳴所謂痺者如今/俗云丨丨也兩可之間逺則有㪇聲故曰間遼徽鳴云)¶
(者今之所謂丨丨也絃虚而不接乃可按故曰絃長/而徽鳴也五臣妄注云八曲其他淺妄可知志林)三¶
聲類聚(段由夫擕琴就松風間響之嘗曰丨者皆自然/之丨正合丨丨半曇即以金縷衣邀之曲終云)¶
(金微變/化篇)五聲叢鳴(舒元輿斵琴志曰越客沈蚪子/斵琴絃素絲七條其上備指一)¶
(弄丨丨丨丨鳴中有靈峯横空烏泉/出雲鳯龍騰凌鶴哀烏啼松吟風悲)蟹行鸞鳴(凡彈琴/輪指曰)¶
(丨丨側轉指曰丨丨若全用甲則聲乾而/多思全用肉則聲重濁而不勻琴書訣)烏舞魚躍(瓠/巴)¶
<pb:KR3k0030_WYG_057-5a>¶
(鼓琴而丨丨/丨丨列子)蘿蔦附木(楊收嘗言琴通黄鍾姑洗無射/三均側出諸調由丨丨丨灌丨)¶
(然同/上)駟馬仰秣(伯牙鼔琴而/丨丨丨茍子)援琴鶴舞(師曠丨丨而鼓/一奏有𤣥丨集)¶
(乎門廊再奏之延頸/而鳴舒翼而丨史)彈琴鬼歎(嵇中散夜丨丨忽有一/丨械而長丨舉其手袂)¶
(曰君一絃一調中散與琴彈之聲清冷遥問不對/欵是蔡邕邕死之日身着桎梏出職官分紀云云)伏羲¶
作琴(丨丨丨丨修身理性/反其天真也琴操)神農為絃(丨丨削桐為琴繩/絲丨丨以通神明)¶
(之德以合天地/之和桓譚新論)舜帝鼓琴(舜被袗衣鼔琴二/女果若固有之孟)孔子學琴¶
(丨丨丨丨於師襄子曰丘迨得其為人矣黯而黒頎然/長曠如望洋奄有四方非文王孰能為此師襄子曰君)¶
(子聖人也其傳/曰文王操家語)子期知音(伯牙鼓琴志在高山鍾子期/曰峩峩然若泰山在流水曰)¶
<pb:KR3k0030_WYG_057-5b>¶
(洋洋然若江河丨丨死伯/牙絶絃以無丨丨者列子)蔡琰辨琴(蔡琰邕之女也年/六嵗邕夜彈琴絃)¶
(絶琰聞之曰第一絃也復故斷一絃問之曰第四絃也/邕曰偶中耳琰曰昔季札觀風知四國興衰師曠吹律)¶
(知南風不競由是言/之何得不知乎後漢)閔子審音(孔子晝息於室鼔琴焉/閔子自外聞之告曽子)¶
(曰向也夫子之音清徹以和今也更為幽沉之聲幽則/利欲之所發沉則貪得之所施夫子阿感若是乎二子)¶
(入問孔子孔子曰汝言是也向者見猫/方取䑕欲其得之故為之音也孔叢傳)騶忌言絃(齊威/王鼔)¶
(琴丨丨子入曰善哉大絃濁以舂温者君也小絃亷折/以清者相也攫而深醇而愉者政令也鈞諧以鳴小大)¶
(相益回邪而不相害者四時/也故曰琴調而天下治史書)龜年辨聲(李龜年至岐王/宅聞琴曰此秦)¶
(聲良久又曰此楚聲主人入問之則前彈/者隴西沈妍後彈者揚州薛滿辨音集)如意聽琴(唐/于)¶
<pb:KR3k0030_WYG_057-6a>¶
(頔嘗令客彈琴其嫂丨丨丨之曰三分中/一分筝聲二分琵琶聲全無丨韻國史補)君山獻曲(遂/創)¶
(新聲爰改舊用丨丨丨丨伯牙奏弄/成公綏琴賦云後漢桓譚字君山)陶潛得趣(晉陶潛/性不解)¶
(音惟蓄素琴一張絃徽不具/曰但識琴中趣何勞絃上聲)嵇康論價(丨丨抱琴訪山/濤濤醉欲割琴)¶
(康曰吾賣東陽舊業以得琴乞尚書令河輪佩玉藏為/徽貨所衣玉簾中單買縮絲為袋丨之其丨與武庫争)¶
(先如欲割之吾/即死矣同上)吕才定曲(唐高宗以琴曲寖絶令有司/習吕才上言舜彈五絃之琴)¶
(歌白雲之詩是知琴操曲弄皆合於歌今/以御雪詩為白雪歌帝善之唐禮樂志)文君心感(卓/文)¶
(君新寡好音相如以/琴心挑之前相如傳)趙璧神遇(丨丨彈五絃琴人問其/術璧曰吾之五絃也始)¶
(則心驅之中則丨丨之終則天隨之方吾浩然眼/如耳如鼻不知五絃之為璧璧之為五絃也語林)蔡邕¶
<pb:KR3k0030_WYG_057-6b>¶
殺聲(丨丨在陳留鄰人召酒邕比往有客彈琴邕聽有/丨丨遂反主人自追問邕邕以告琴者曰我向見)¶
(螳蜋方捕蟬此豈為/殺心形於聲乎邕傳)揚收武聲(有安說善琴丨丨問五/絃外其二云何說曰世)¶
(謂周文武二王所加者收曰能為文王操乎說即以黄/鍾為宫而奏之以少商應大絃收曰止如子之言少商)¶
(武絃也且文世安得/丨丨乎說大驚収傳)單父鳴琴(宓子賤為丨丨宰丨丨/不下堂而自治吕氏春)¶
(秋/)武城聞絃(子之丨丨丨丨歌之聲注子游為武城宰/夫子莞爾而芙曰割雞焉用牛刀子游對)¶
(曰昔者偃也聞諸夫子曰君子學/道則愛人小人學道則易使也)杏壇奏曲(孔子坐杏/壇之上絃)¶
(歌鼔琴曲未終有漁父下/舟而來以聽莊子漁父篇)汾亭鼓琴(文中子遊丨丨坐/丨丨有舟而釣者)¶
(過之曰美哉琴意傷而和怨而靜在山澤而有廊廟/之志非太公之都磻溪則仲尼之宅泗濵也文中子)睹¶
<pb:KR3k0030_WYG_057-7a>¶
物命琴(昔魯哀公二十一年孔子出魯東門過故杏壇/歴級而升顧謂弟子曰兹魯將臧文仲誓盟之)¶
(壇也丨丨思人丨丨而歌歌曰暑往寒來春復秋夕陽/西下水東流將軍戰馬今何在野草閑花滿地愁雜記)¶
迎船援琴(伯牙學琴於成連先生乃與遊蓬萊山留伯/牙曰子居習之我將丨子師刺丨而去伯牙)¶
(迎過但見海水&KR1043;洞山林㝠杳鳥獸悲號歎曰吾師將/移我情乃丨丨而歌歌終成連至遂為天下妙絶樂府)¶
(解/題)抱琴而來(司業武公總太學儒官三十六人列飲/於祭酒之堂有一儒生丨丨丨丨歴階)¶
(而升坐於樽俎之南鼓有虞氏之南風賡之以文王宣/父之操優游夷愉追三代之遺音想舞雩之詠歎及暮)¶
(而退充然若有得也/韓文上已宴大學序)鼓琴自樂(顔回曰丨丨足以自娯/學夫子之道足以丨丨)¶
(回不願/仕莊子)就宴推琴(嵇紹遷侍中齊王囧燕㑹左右進琴/紹推不受曰紹雖庸鄙忝備常伯腰)¶
<pb:KR3k0030_WYG_057-7b>¶
(紱冠冕鳴玉殿省豈可操執絲竹為袷人事/若釋公服從私宴所不敢辭也囧大慙紹傳)對使破琴¶
(戴逵能鼓琴武陵王晞使人召之逵丨丨/者丨丨曰戴安道不能為王門伶人本傳)¶
詩集夜彈(風松瀑布已清絶更愛玉佩聲瑯璫自從鄭/衛亂雅樂古器殘破世已忘千年寥落獨琴)¶
(在有如老仙不死閱興亡世人不容獨反古强以新曲/求鏗鏘微音淡弄忽變轉數聲浮脆如笙簧無情枯木)¶
(今尚爾何况古意墮渺茫江空月/出人響絶夜闌更請彈文王東坡)朝弄(洞門凉氣滿閑/館夕隂生絃隨)¶
(流水急調雜秋風清掩抑丨飛丨凄斷/夜啼聲至人齊物我持此悦髙情嚴慤)古聲(有琴具徽/絃再鼓聽)¶
(愈淡丨丨久埋滅無/由見真濫韓昌黎詩)下調(昔在龍門側誰想鳳鳴時雕/琢今為器宫商不自持巴人)¶
(緩踈節楚客弄繁絲欲作髙/張引翻成丨丨悲劉允濟)氷霜(有客天一方寄我孤/桐琴迢迢萬里隔託)¶
<pb:KR3k0030_WYG_057-8a>¶
(此傳幽音丨丨中自結/龍鳯相與吟韋應物)風雨(孤禽曉警秋野露空澗夜/落春巖泉經緯文章合調)¶
(和雌雄鳴颯颯驟丨丨隆隆隠雷霆無射變凜冽黄鍾/催發生詠歌文王雅怨刺離騷經二典意淡薄三盤語)¶
(丁寧/歐公)秋風(丨丨拂松疎獨鶴憶子籠中鳴鐵擊珊瑚一/兩曲水瀉玉壺千萬聲至和無攫醳至平無)¶
(按抑不知微妙聲究竟從何出散我不平氣/洗我不和心此心知有在尚復此微吟東坡)凉月(清風/終日)¶
(自開簾丨丨今宵肯挂簷琴裏若能知賀/若詩中定合愛陶潛東坡聽道士彈賀若)雲飛(上客敞/前扉鳴)¶
(琴月晚暉掩抑歌張女凄清奏楚妃稍視紅塵落/漸覺白丨丨新聲獨見賞莫恨知音稀馬元熙)風入¶
(碧山卒岑寂素絲何清幽彈為丨丨松岩谷颯已秋嗚/呼鍾子期零落歸山丘死兮若有知魂兮從我遊劉希)¶
(夷/)寒泉(拂琴開素匣何事獨顰眉古調俗不樂正聲公/自知丨丨出澗澁老檜倚風悲縱有來聽者誰)¶
<pb:KR3k0030_WYG_057-8b>¶
(堪繼子期/王文元妻)流水(絲傳園客意曲奏楚妃情罕有/知音者空勞丨丨聲江揔詩)蟬咽(滿/匣)¶
(氷泉咽又嗚玉音閑澹入神清巫山夜雨絃中起峽水/清波指下生蜂簇野花吟細韻丨移髙栁丨殘聲不須)¶
(更奏幽蘭曲卓氏/門前月正明韋莊)猿啼(大聲粗若霰颯颯風和雨小聲/細欲絶切切鬼神語方知鵲報)¶
(喜轉作丨/丨苦樂天)離鴻(北林鵲夜飛南軒日斜進調絃發清徽/蕩心祛褊恡變作丨丨聲還入思歸引)¶
(長歎未終極秋風/飄素鬢楊希道)戯鶴(可憐嶧陽木雕為緑綺琴田文/垂睫淚卓女弄絃心丨丨聞應)¶
(舞游魚聽不沉楚妃幸/勿歎此異丘中吟江揔)鳯凰(昵昵兒女語恩怨相爾汝/劃然變軒昂勇士赴敵塲)¶
(浮雲栁絮無根蔕天地濶逺隨飛揚喧啾百鳥羣忽見/孤丨丨躋攀分寸不可上失勢一落千丈强嗟余有兩)¶
(耳未省聽絲簧自聞穎師彈起坐在一牀推手遽止之/濕衣涙滂滂穎乎爾誠能無以氷炭置我腸退之聽頴)¶
<pb:KR3k0030_WYG_057-9a>¶
(師琴詩歐公以為聽琵琶詩後注云浮雲栁絮無根蔕/天地濶逺隨飛揚此泛聲也謂輕絲重非木也喧啾百)¶
(鳥羣忽見孤鳯凰泛聲中寄指聲也躋攀方寸不可上/吟繹聲也失勢一落千丈强歴聲也志林三呉僧義海)¶
(知琴或以歐公之論問海海曰歐公一代英偉然斯語/失矣昵昵兒女語恩怨相爾汝言輕清柔細真情出見)¶
(也劃然變軒昻勇士赴敵塲精神餘溢竦觀聽也浮雲/栁絮無根蔕天地濶逺隨飛楊縱横變態浩乎不失自)¶
(然也喧啾百鳥羣忽見孤鳯凰又見孤絶不同下俚也/躋攀方寸不可上失勢一落千丈强起㐲不常抑揚不)¶
(主故常也皆指下絲聲妙處惟琴為然琵琶格上/聲烏能耳退之深得趣未易譏評也西清詩話)牛雉¶
(大絃春温和且平小絃廉折亮以清平生未識宫與角/但聞丨鳴盎中丨登木門前剥啄誰叩門山僧未閑君)¶
(勿嗔歸家且覓千斛水歸家净洗筝笛耳坡公琴詩僧/義海曰東坡琴詩亦未知琴大絃春温和且平小絃亷)¶
<pb:KR3k0030_WYG_057-9b>¶
(折亮以清絲聲皆然何獨琴也牛嗚盎雉登木大槩言/宫角也八音宫角皆然何獨絲也聞者以海為知言西)¶
(清詩/話)¶
　　奕碁¶
事類用心(飽食終日無所丨丨難矣哉不/有博奕者乎為之猶賢乎已語)有法(斷木為/棋梡革)¶
(為鞠亦皆丨/丨焉揚子)象戯(周武帝時/始丨丨)鴈行(畧觀圍碁法於用兵/三尺之局為戰鬬場)¶
(陳聚士卒兩敵相當怯者無功貪者先亡常據四道守/用依傍縁邊遮列往往相望離離馬目連連丨丨踔度)¶
(閒置徘徊中央收取士卒毋使相/迎當食不食反受其殃馬融碁賦)坐隱(王中郎以圍碁/為丨丨在哀制)¶
(中祥後客來即用/方幅為會戯世説)手談(攴公以碁為/丨丨世説)玉局(日本國王子/入貢善奕宣)¶
<pb:KR3k0030_WYG_057-10a>¶
(宗令待詔顧師言與之對王手不勝問曰此第幾手答/曰第三手王子歎曰小國之一不及大國之三因獻丨)¶
(碁丨冷暖玉碁子玉/性冬則暖夏則冷)石枰(仙奕山始登者得丨丨於上/黒肌而赤脉十有八道可奕)¶
(栁宗元/山水記)響玉盤(用丨丨碁丨與律聲/相應出碁天要覽)蛻龍牙(取丨丨/丨一枚)¶
(臨局自然機/變横出碁訣)檀心碁子(闗中貴家以紫丨丨/瑞龍腦為丨丨碁訣)金面碁¶
盤(蘇尚書八十猶叅禪大為以手/拍碎丨丨丨丨尚書尋悟禪學)害詐爭偽(問奕之/原於或)¶
(人或人曰堯教丹朱征丹朱作為是信固有其道焉皮/子曰夫奕為藝也彼謀既失我謀先之我智既虧彼智)¶
(乘之害也欲致其内必先攻外欲取其逺必先攻近詐/也勝之勢不城池而金湯焉負之勢不兵甲而奔北焉)¶
(勝不讓負負不讓勝争也存此免彼存彼失此如蘇秦/之合從陳軫之遊說偽也若然者不丨則敗不丨則亡)¶
<pb:KR3k0030_WYG_057-10b>¶
(不丨則失不丨則亂是奕之必然也雖奕秋荐出必用/吾言焉嘗試論之夫堯之仁義禮智信性也豈區區出)¶
(其纎謀小智以著其術用争勝負哉以有苗之慢尚不/加兵豈能以害詐之心争偽之智用為戰法教其子以)¶
(伐國哉則奕之始作必起自戰國有害詐争偽之道當/縱横者流之作矣豈曰堯哉豈曰堯哉皮日休原奕)¶
方圓動靜(李泌召見時元宗方與張說觀碁因使說試/其能說請賦丨丨丨丨泌曰願聞其畧說曰)¶
(方若碁局圓若碁子動若碁生静若碁死泌年七嵗即/答曰方若行義圓若用智動若騁材静若得意説因賀)¶
(元宗得竒童/元宗大恱)古今得失(北方之人謂碁為奕局必方正/象地則也道必正直神明德也)¶
(碁有白黒隂陽分也駢羅列布效天文也四象既陳行/之在人葢王政也或虚設豫置以自衛䕶葢象庖犧網)¶
(罟之制隄防周起障塞漏决有似夏后治水之勢一孔/有闕頽壤不振有似瓠子汎濫之敗作伏設詐突圍横)¶
<pb:KR3k0030_WYG_057-11a>¶
(行田單之竒要厄相刼割地取賞蘇張之姿參分有勝/恕而不誅周文之德逡巡儒行保角依旁却自補續雖)¶
(敗不亡繆公之智上有天地之象次有帝王之治中有/五霸之權下有戰國之事覽其得失古今畧備出班固)¶
(奕/㫖)賢愚難易(胡旦曰以碁為易則聰明者或不/能以為難則愚下小人往往精絶)堯舜¶
教子(堯造圍碁以教子丹朱或云舜以子商均愚/故作圍碁以教之其法非智不能也博物志)奕秋¶
誨人(奕之為數小數也不専心致志則不得也奕秋通/國之善奕者也使丨丨丨二丨奕其一人專心致)¶
(志惟奕秋之為聽一人雖聽之一心以為有鴻鵠將至/思援弓繳而射之雖與之俱學弗若之矣出孟告子下)¶
王粲覆棋(魏丨丨觀人圍碁局壤粲為丨之丨者不信/以帊葢局更以它局為之用相比校不誤一)¶
(道其强記/黙識如此)積薪短具(王丨丨每出遊必擕圍碁丨丨畫/紙為局與碁子併盛竹筒中繫於)¶
<pb:KR3k0030_WYG_057-11b>¶
(車轅馬鬛間道上雖遇匹夫亦與/對手勝則徵餅餌牛酒北忩瑣言)李泌諫博(肅宗在彭/原廨舎隘)¶
(狹帝與張良娣博打子聲聞於外李泌言帝/乃潛令刻乾樹子不欲有聲良娣以此怨泌)韋曜戒奕¶
(呉蔡穎亦在東宫性好博奕/太子和以為無益韋曜論之)貴戚彈棋(梁冀少為丨丨/逸遊自恣嗜酒)¶
(能挽滿丨丨格五六/博蹴鞠意錢之戯)書生撇棋(魏文帝善彈棋能用手/巾角時一丨丨又能低)¶
(頭以所冠/葛巾丨丨)臨敵圍碁(延興中魏軍次於興勢假費禕節/率衆往禦之束敏至褘許别求共)¶
(圍碁時羽檄交馳人馬擐甲嚴駕已訖禕與敏留意對/戯色無厭倦敏曰聊觀試君且君信可人必能辦賊禕)¶
(至城/遂退)别墅圍碁(苻堅率衆百萬次淮淝京師震恐加謝/安征討大都督安夷然無懼色遂命駕)¶
(出丨丨親朋畢集方與𤣥丨丨賭别墅安碁常劣於𤣥/是日𤣥懼便為敵手而又不勝安遂顧謂其甥羊曇曰)¶
<pb:KR3k0030_WYG_057-12a>¶
(以墅乞汝遂遊陟至夜乃還指授將帥各當其任既而/兄子𤣥等破堅有驛書至安方對圍碁看書既竟便攝)¶
(於牀下了無喜色碁如故客問之徐答曰小兒輩已破/賊既罷還内過户限心喜甚不覺屐齒之折其矯情鎮)¶
(物如/此)推枰决策(晉武帝與中書令張華圍碁間杜預表/適至推枰斂手曰陛下聖明神武國富)¶
(兵强呉之荒淫/驕虚宜亟討之)以具投江(陶侃為荆州見佐史博奕具/投之於江曰圍碁堯舜以教)¶
(愚子博殷紂所造諸君並國器何以此為/將吏則加鞭朴曰樗蒲者牧猪奴戯耳)圍碁應答(殷/仲)¶
(堪在都嘗往看碁諸從在瓦棺寺前宅上於時袁羌與/人共在窻下丨丨仲堪在裏問袁易義袁丨丨如流圍)¶
(碁不輟袁意傲然殊有餘/地殷撰辭致難每有往復)圍碁失寢(梁劉溉為侍中與/武帝碁達旦或復)¶
(失寢加以低睡帝歎曰狀/若喪家狗又似懸風槌)入侍東宫(順宗為太子王叔/文以善棋得侍東)¶
<pb:KR3k0030_WYG_057-12b>¶
(宫/)奕賭外郡(南史羊𤣥保為黄門侍郎善奕棋宋文帝/亦好奕與賭郡𤣥保戯勝以補宣城太守)¶
天帝遣召(滑能善奕忽有一小子自云張清與能對奕/思甚精敏能異而詰之曰我非世人天帝召)¶
(公着碁能忽奄/然北夢瑣言)老姥指教(翰林碁者王積薪從明皇西/幸寓宿深溪之家但有婦姑)¶
(止給水火纔瞑闔户積薪夜聞姑謂婦曰良宵無以為/適與子手談可乎堂内無燭婦姑各在東西室對談已)¶
(而姑曰子已北矣吾止勝九枰耳遲明王具禮請問出/局盡平生之好布子未及數十姑謂婦曰是子可教以)¶
(常勢因指示攻守殺奪捄應防拒之法其意甚畧曰此/已無敵人間矣謝而别回顧失向之室矣異叢談記)¶
圍碁争道(王導嘗共其子恱丨丨丨丨/笑曰相與有𤓰葛何得爾邪)觀碁爛柯(信安/郡石)¶
(室山晉時樵者王質伐木入山有二童子碁與質一物/如棗核食之不覺飢以所持斧置坐而觀童子指謂之)¶
<pb:KR3k0030_WYG_057-13a>¶
(曰汝斧柯爛矣質歸鄉/閭無復時人述異記)偽為不勝(李道古便佞巧宦常/以酒肴碁博游公卿)¶
(門角賭之際丨丨丨丨而厚償之故得/一時虚名而嗜利者悉與之狎續世說)懼償所賭(石晉/陳保)¶
(性極鄙吝每與人奕碁敗則手亂其局懼所賭金錢不/欲償也及卒家無妻兒惟貯白金十錠為他人所有續)¶
(世/說)西南風急(謝宻與客奕宻西南碁有死勢復一客/曰丨丨丨丨或有覆計宻悟乃殺之吏)¶
南風不競(晉王獻之年數嵗看人圍碁有勝負因曰丨/丨丨丨注云春秋楚伐鄭師曠曰歌南風南)¶
(風不競多死/聲必無功也)獻金免召(蜀簡州刺史安重霸瀆貨無厭/州民有油客者姓鄧能碁其家)¶
(亦贍重霸召對敵只令立侍每落一子俾其退立於西/北牖下俟我筭路乃始進之終日不下十數子而已鄧)¶
(生倦立且飢殆不可堪次日又召或有諷鄧生曰此侯/好賂本不為碁何不獻賂而自求退乃獻中金三鋌獲)¶
<pb:KR3k0030_WYG_057-13b>¶
(免北夢/瑣言)賜緋賞勝(蘇子瞻云太宗時有待詔賈𤣥者常/侍上碁太宗饒𤣥三子𤣥常輸一路)¶
(太宗知𤣥挾詐不盡其藝也乃謂之曰此局汝復輸我/當榜汝既而滿局不生不死太宗曰汝亦詐也更圍一)¶
(局汝勝賜汝緋不勝當投汝於泥中既而局平不勝不/負太宗曰我饒汝子今既局平是汝不勝也命左右抱)¶
(投之水乃呼曰臣握中更有一子/太宗大笑賜以緋衣荆公詩話)戒勿嗜碁(丁晉公好/釋老乂酷)¶
(嗜奕碁中堂退食對局以夜繼日一日問李畋虚心之/法對曰請侍中弼諧之外勿於碁子役心虚已半矣公)¶
(曰如子之言何止於碁凡/有所着則不虚矣該聞録)唯不能碁(林和靖每曰逋世/間事皆能之丨丨)¶
(丨擔糞與着/丨墨客揮羣)偶坐觀碁(東坡云予素不解碁嘗獨遊廬/山白鶴觀觀中人皆闔户畫寢)¶
(獨聞碁聲於古松流水之間意欣然喜之自爾欲學然/終不解也兒子過乃粗能者儋守張中日從之戯予亦)¶
<pb:KR3k0030_WYG_057-14a>¶
(偶坐竞日不以為厭也因作詩云五老峯前白鶴遺址/長松䕃庭風日清美我時獨遊不逢一士誰與碁者户)¶
(外二屨不聞人聲時聞落子紋楸坐對誰究此味空鈎/意釣不在魴鯉小兒近道剥啄信指勝固欣然敗亦可)¶
(喜優哉游哉/可以卒嵗)就枕閱碁(東坡云南岳李巖老好睡與人/食飽下碁巖老就枕閱數局乃)¶
(一展轉云我始一局君幾局矣東坡曰巖老常用四脚/碁盤着一色黒子昔與邊韶敵手今被陳摶饒先着時)¶
(自有輸嬴着/了並無一物)對坐精思(仁廟時李重恩善奕碁冠絶當/世然形神昏戇時人謂之李憨)¶
(奕碁之外一無所曉與人丨奕丨而昏睡人丨丨久之/方下一子重恩開目隨手應之皆出人意表善品碁者)¶
(以為重恩在王積薪之上/賈𤣥之下荆公詩嘗用之)升堂說法(僧寶傳云浮山法/逺禪師歐公造其)¶
(室以與客碁逺坐其傍歐公收局請逺因碁說法乃鳴/鼔升坐曰若論此事如兩家着碁相似何謂也敵手知)¶
<pb:KR3k0030_WYG_057-14b>¶
(音當機不讓若是綴五饒三又通一路始得有一般底/柢解閉門作活不解奪角衝闗硬節與虎口齊張局破)¶
(後徒勞逴幹所以道肥邊易得瘦腹難求思行則往往/失粘心麄則時時頭撞休誇國手謾説神仙嬴局輸籌)¶
(即不問且道黒白未分時一着落在什麽處良久云/從前十九路速誤許多人歐公嘉歎久之漁隠叢話)¶
詩集兩奩(莫將戱事擾真情且可隨縁道我贏戰罷/丨丨收黒白一枰何處有虧成王介甫)幾¶
局(松窻楸局穏相顧思皆凝丨丨賭山果一先饒海僧/覆圖聞夜雨下子對秋燈何日無羈束期君向杜陵)¶
(出鄭/谷詩)楸枰(荆璞玉為子井文丨作丨有求惟别墅/不喜得宣城跕跕飛鳶墮丁丁伐木聲)¶
(破愁逢一笑無地/著虧成洪王父)玉局(不作丹朱戱難禁清晝長敢言/白丨丨聊取紫羅囊角道空傳)¶
(記乘除自有方兒童争/畫紙謾學老夫狂同上)幾微(眉山非快手奕勝亦欣然/變態一翻覆丨丨係後先)¶
<pb:KR3k0030_WYG_057-15a>¶
(陶公慮太過雪女慧堪憐張/弛誠吾道斯文許爾賢同上)𤣥妙(未去交争意難忘勝/負心一條丨丨路徹)¶
(了沒人尋/邵堯夫)險路(十九條平路言平又險&KR0470;人心無筭處/國手有輸時勢過流星逺聲乾下雹遲)¶
(臨軒纔一局寒/日又西垂裴説)刼權(對敵常觀勢臨機便得先安危心/不動殺活手能專勿以欺為行須)¶
(知丨是丨旁人爛柯看/當局是神仙楊元素)談兵(偶無公事客閒時席上丨/丨校兩棋心似蛛絲遊碧)¶
(落身如蜩甲化枯枝湘中一日誠甘死天下中分/尚可持誰謂吾徒猶愛日參横月落不曽知山谷)布陣¶
(自從仙人遇樵子直到開元王長史前身後身付餘習/百變千化無窮已初疑磊落曙天星次見搏擊三秋兵)¶
(鴈行丨丨衆未曉虎穴得子人皆驚行盡三湘不逢敵/終日饒人損機格藹藹京城在九天賭取聲名不要錢)¶
(劉禹錫/送儇師)守黙(野客圍碁坐搘頤向暮秋不言如/丨丨設計似平讐决勝雖關勇防)¶
<pb:KR3k0030_WYG_057-15b>¶
(危亦合憂看他終一/局白却少年頭髙輦)藏機(黒白旋盈盤分途各占寛縱/髙無盡幸遇敵始知難對面)¶
(心千里丨丨勢萬般寄言當/局者踈失早須看陳元輿)閑争(大都博奕皆戱劇象/戱翻能學用兵車馬)¶
(尚存周戰法偏裨曽備漢官名中軍八面將軍重河外/斜尖步卒輕却凭紋楸聊自笑雄如劉項亦丨丨程伯)¶
(淳/)静筭(碁理還將道理通為饒先手却由裏古人重到/今人愛萬局都無一局同丨丨山川千里近閑)¶
(消日月兩輪空誠知此道剛難/進况是平生不着功歐陽烱)聞聲(山僧對碁坐局上/竹隂清映竹無人)¶
(見時丨下/子丨樂天)對面(丨丨不相見用心如用兵筭人常欲殺/顧已自貪生得勢侵吞逺乘危打刼贏)¶
(有時逢敵手當局/到深更杜荀鶴)換世(夜凉吹笛千山月路暗迷人百/種花碁罷不知人丨丨酒闌無)¶
(柰客思家/歐陽公)銷日(玉子紋楸一路饒最宜簷雨竹蕭蕭羸/形暗去春泉長猛勢横來野火燒守道)¶
<pb:KR3k0030_WYG_057-16a>¶
(還如周㐲柱鏖兵不羨霍嫖姚得年/七十更萬日與子期於石上銷杜牧)饒人(爛柯仙客妙/通真一局曽)¶
(經幾度春自出洞來無敵手得饒人處/且丨丨古詩又碁為丨丨下子遲古詩)呵子(碁為手寒/丨丨下衣)¶
(嫌春瘦縮紗裁呵子縮/紗取藥名也陳亞詩)賭詩(荆公在鍾山下碁薛昻門/下與焉丨梅花丨一首薛)¶
(敗而不善詩荆公為代作今集中所謂薛秀才者是也/薛既宦達出知金陵或者嘲以詩曰好笑當年薛乞兒)¶
(荆公坐上賭梅詩而今又向江東去奉勸先生莫/下碁薛書名似丐字故人有乞兒之説呉曽漫)隱語¶
(荆公在鍾山與道士奕碁道士作數語曰彼亦不敢先/此亦不敢先惟其不敢先是以無所争故能入於不死)¶
(不生公笑曰特碁/丨丨也冷齋夜話)¶
　　習射¶
<pb:KR3k0030_WYG_057-16b>¶
事類和容(鄉大夫退而以鄉射之禮五物詢衆庶一曰/和二曰容三曰主皮四曰丨丨五曰興舞出)¶
(周/禮)正己(射者仁之道也射求丨諸丨己正而后發發/而不中則不怨勝己者反求諸己而己矣射)¶
(義/)主皮(射不丨丨為力不同/科古之道也語八佾)繹志(射之為言繹也或曰/舎也繹者各丨已之)¶
(丨也/射義)審固(内志正外體直然後持弓矢丨丨然/後可以言中可以觀德行矣射義)揖遜(君/子)¶
(無所争必也射乎丨丨而升/下而飲其争也君子語八佾)貍首(諸侯以丨/丨為節記)猿臂(呉太/史慈)¶
(丨丨善射弦不虚發又李廣/為人長猿臂其善射亦天性)五甲射(薛仁貴為鐵勒道/總管宴内殿帝曰)¶
(古善射有穿七札者卿試以丨丨/丨焉仁貴一發洞貫帝大驚本傳)萬人敵(李晟往事河/西王忠嗣從)¶
(擊吐蕃悍酋乘城殺傷士甚衆忠嗣怒募射者晟挾/一矢殪之三軍讙奮忠嗣撫其背曰丨丨丨也本傳)孔¶
<pb:KR3k0030_WYG_057-17a>¶
子觀射(丨丨丨丨於矍相之圃葢觀者如堵墻使子路/執弓矢出延射曰賁軍之將亡國之大夫與為)¶
(人後者不入其餘皆入葢去者半入者半又使公罔之/裘揚觶而語曰少壯孝弟耆耋好禮不從流俗修身以)¶
(俟死者不在此位也葢去者半處者半序㸃又揚觶而/語曰好學不倦好禮不變旄期稱道者不在此位也葢)¶
(□有存/者射義)逢蒙學射(丨丨丨丨於羿盡羿之道思天下惟/羿為愈已於是殺羿曰是亦羿有罪)¶
(焉孟/子)庾公叩輪(鄭人使子濯孺子侵衛衛人使庾公之/斯追之子濯孺子曰今日我疾作不可)¶
(以執弓吾死矣夫問其僕曰追我者誰也其僕曰庾公/之斯也曰吾生矣庾公之斯學射於尹公之他尹公之)¶
(他學射於我夫尹公之他端人也其取友必端矣庾公/之斯至曰小人學射於尹公之他尹公之他學射於夫)¶
(子吾不忍以夫子之道反害夫子雖然今日之事君事/也我不敢廢抽矢叩輪去其金發乘矢而後反同上)¶
<pb:KR3k0030_WYG_057-17b>¶
君謨齧鏑(督君謨善射閉目而射應口而中有王靈智/者學其法久之曲盡其妙欲射君謨殺之丨)¶
(丨時無弓矢執一短刀矢來輙折末後一矢以口承之/遂丨其丨謂靈智曰學射三年但未教汝齧鏑耳朝野)¶
(僉/載)紀昌貫虱(甘蠅古之善射者彎弓而獸伏鳥下弟/子飛衛學射於甘蠅巧過其師丨丨又)¶
(學射於飛衛衛曰視小如大視微如著而後告我昌以/氂垂蝨於牖間南面而望之旬月之間浸大也三年之)¶
(後如車輪焉乃以燕角之弛朔蓬之簳射之丨丨之心/而垂不絶昌既盡衛之術計天下之敵己者一人而已)¶
(乃謀殺衛一日相遇於野二人交射中路矢鋒相觸墜/於地而塵不揚衛之矢先窮昌遺一矢既發衛以荆棘)¶
(之端打之而無差於是二人/相拜於塗請為父子列湯問)孺襄射鷃(晉平公射鷃不/死使孺襄射之)¶
(叔向曰昔唐叔射/兕以為大甲國語)由基穿楊(養由基蹲甲而射之徹七/扎焉左成十六楚有養由)¶
<pb:KR3k0030_WYG_057-18a>¶
(基者善射去栁葉百步而射之百發而百中左右觀者/數千人皆曰善射有一夫立其旁曰善可教射矣養由)¶
(基怒曰客安能教我射乎客曰非吾能教子支左絀右/也夫去楊葉百步而善之不以善息少氣衰力倦弓撥)¶
(矢鈎一發不中者/百發盡息史周紀)栁渾貼梅(栁渾與瑯琊王射嫌其布/濶乃摘梅貼烏珠之上發)¶
(必命中/辛史)射中九烏(堯時十日並出命羿仰丨十日丨/其丨丨皆死墮其翼彀淮南子)射¶
獲十禽(趙簡子使王良與嬖奚乘終日不獲一禽嬖奚/反命曰天下之賤工也良曰請復之一朝而獲)¶
(十禽奚曰天下之良工也簡子曰我使掌與汝乘良不/可曰我不貫與小人乘請辭御者且羞與射者比比而)¶
(得禽獸雖若丘/陵不為也孟子)射虎飲羽(楚熊渠子夜行見寢石以為/伏虎彎弓射之沒金飲羽下)¶
(視知其石也因復射石矢躍無跡渠子是其誠心金石/為之開而况於人乎韓詩外傳李廣為右北平太守出)¶
<pb:KR3k0030_WYG_057-18b>¶
(獵見草中石以為虎而射之中沒鏃視之石因復射之/終不復入廣所居郡聞有虎自射之及居右北平射虎)¶
(虎騰傷廣廣/竟射殺之史)射兔沒鏃(李逺出獵見叢薄中以為伏兔/射之旋入寸餘細視之乃石周)¶
(文曰可謂世載/其德矣北史)調弓猿啼(楚王有猿王自射猿搏矢而/喜使養由基射始丨丨丨擁)¶
(木而/啼)墮矢馬躍(斐旻守北平多虎旻善射一日得虎三/十一休山下有父老曰此彪也稍北有)¶
(真虎使將軍遇之且敗旻不信怒馬趨之見虎出叢薄/中小而猛據地大吼旻馬辟易弓矢皆墮自是不復射)¶
(唐李/白傳)引弓射妻(公孫龍紿孔穿謂善射者能令後/鏃中前括前矢造維而無絶落後)¶
(矢之括猶衘絃規之若焉孔穿駭之龍曰此未其妙者/逢蒙之弟子曰鴻起怒其妻而怖之引烏號之弓淇衛)¶
(之箭射其目矢至眸子而目不/睫矢墜地而塵不揚出列子)激矢殺子(後漢宋則為/鄢陵令則子)¶
<pb:KR3k0030_WYG_057-19a>¶
(年十嵗與蒼頭共弩射絃斷矢激誤中子即死/奴抱頭就誅則察而恕之潁川荀爽深以為美)走馬射¶
飛(瑯琊郡公賀拔勝字破胡尤工/武藝丨丨丨丨十中其五六)賭牛破的(晉王覬有/牛名八百)¶
(里駁常瑩其蹄角王濟與對射賭之覬矜持其能令濟/先射一發破的因據胡床令左右探牛心來一割便去)¶
落鵰都督(齊斛律光神武授都督嘗從文襄校獵雲表/見一大鳥射之中頸旋轉而下乃鵰也丞相)¶
(嘆曰此射鵰手也號丨丨丨丨北史又李廣為上郡太/守匈奴侵入上郡上使中貴人從廣擊匈奴匈奴射傷)¶
(中貴人廣曰是必/射鵰者也廣傳)射鴟都尉(魏宗室幹以三箭下雙鴟/軍中號丨丨丨丨魏志)¶
射貫飛鵰(高駢事朱叔明為司馬有二鵰並飛駢曰我/且貴當中之一發貫二鵰衆大驚號落鵰侍)¶
(御/)射中白鷺(石雄徐州人初討劉稹水次見白鷺謂衆/曰使吾射中其目當成功一發如言帝聞)¶
<pb:KR3k0030_WYG_057-19b>¶
(下詔/褒美)射中金瓶(崔仁冀父詢天成中有蕃使假道來聘/仍以弧矢大誇於呉人武肅王宴之於)¶
(龍山擊場酒酣因以金瓶置射掤之上命蕃使射之蕃/一發中瓶之竇武肅王命詢曰汝能賽之乎詢曰詢雖)¶
(不能願假王之威德請兼觜竇以勝之遂授以親箭二/一發中瓶之竇再發中瓶之觜蕃使慙服久之王大悦)¶
(因賜金瓶并帛器/以奬之呉越史)射中馬鞭(崔詢在達靼時從羣酋射/獵或掛針於木或立馬鞭)¶
(百步射之輙中羣豪/皆伏以為神五代史)凡射命中(李廣力扼虎射命中注/命中隨手所指而中也)¶
善射不知(晉魏舒性好騎射為後將軍鍾毓長史毓每/與㕘佐射舒常為畫籌而已後遇朋人不足)¶
(以舒滿數毓初不知其善射舒容範閑雅發無不/中毓嘆射曰吾之不足知卿如此射矣豈一事哉)射無¶
空發(張士貴號州盧氏人彎弓/百五十斤左右無空發)射每破的(王栖曜善騎/射始將兵涉)¶
<pb:KR3k0030_WYG_057-20a>¶
(寇境遇遊騎環合乃規百步立表/而射丨丨丨丨虜相顧懼引去)三發連中(薛公逺佐/鳳翔會軍)¶
(帥不文嘗集射設的髙數十尺令曰中者酬錦與金一大/衆軍莫能中公逺投弓矢揖曰當為公讙丨丨丨丨衆)¶
(呼笑帥不/喜因引去)一發輙中(晉高祖起太原使張潁隂招安重/榮母與兄皆以為不可重榮業已)¶
(許潁母兄謀共殺潁以止之重榮曰未可吾當為母卜/乃立一箭百步而射之曰石公為天子則中丨丨丨丨)¶
(一立一箭而射之曰吾為節度使則中一發又中其母/兄乃與重榮叛入太原高祖即位拜重榮成德軍節度)¶
(使五/代史)三箭定天山(薛仁貴時九姓衆十餘萬令驍騎數/十來挑戰仁貴發三矢殺三人於是)¶
(虜懾皆降軍中歌曰將軍丨丨/丨丨丨壯士長歌入漢闗本傳)七矢斃洞獠(羅寶諸洞/獠叛詔馮)¶
(盎率衆二萬為諸軍先鋒賊據險不可攻盎持弩語/左右曰矢盡勝負可知矣發七矢斃七人賊乃退去)¶
<pb:KR3k0030_WYG_057-20b>¶
詩集緩箭彊弓(唐宋國公蕭瑀不能射太宗賜射俱不/着垜歐陽詢作詩嘲曰急風吹丨丨弱)¶
(手馭丨丨欲髙畨覆下應西還更東十回俱着地兩手/併擎空借問誰為此多應是宋公後帝見此詩謂蕭瑀)¶
(曰此乃四十字章疏也/由是與詢有隙啓顔録)¶
　　投壺¶
事類樂賓(投壺之禮主人奉矢司射奉中使人執壺主/人請曰某有枉矢哨壺請以丨丨賔曰子有)¶
(㫖酒嘉肴某既賜矣乂重以樂敢辭主人曰枉/矢哨壺不足辭也敢固以請賔曰敢不敬從)講藝(鄭/云)¶
(投壺者主人與賔燕飲丨/論才丨之禮也並記投壺)審度(夫投壺細事游戲之類/而聖人取之以為禮用)¶
(諸鄉黨用諸邦國其故何哉鄭康成曰投壺射之細也/古者君子射以觀德其心平體正端壹丨丨然後能中)¶
<pb:KR3k0030_WYG_057-21a>¶
(故也葢投壺亦猶是矣夫審度於此而取中於彼仁道/存焉疑畏則疎惰慢則失義方象焉左右前郤過分則)¶
(差中庸著焉得一失二成功盡棄誠謹明焉是故投壺/可以治心可以修身可以為國可以觀人司馬君實)¶
中雋(晉侯以齊侯宴中行穆子相投壺晉侯先穆子曰/有酒如淮有肉如坻寡君中此為諸侯師中之齊)¶
(侯舉矢曰有酒如澠有肉如陵寡人中此與君並興亦/中之伯瑕謂穆子曰予失辭吾固師諸侯矣壺何為也)¶
(以其丨丨也齊君弱吾/君歸弗來矣左昭十二)舍人激矢(武帝時郭丨丨善投/壺以竹為矢能丨丨)¶
(還一矢百反謂/之驍西京雜記)將軍雅歌(祭遵為丨丨取士皆儒術對/酒設樂必丨丨投壺雖在軍)¶
(旅不忘俎豆之事/可謂好禮悦樂)末箭中耳(邵康節赴河南尹李君錫/會投壺君錫丨丨丨丨君)¶
(錫曰偶爾中耳康節應聲曰幾/乎敗壺坐客以為的對聞見録)小障隔壺(投壺之禮近/世愈精古者)¶
<pb:KR3k0030_WYG_057-21b>¶
(實以小豆為其矢之躍也今則唯欲其驍益多益喜乃/有倚竿帶劍狼壺豹尾龍首之名其尢妙者有蓮花驍)¶
(汝南周璝𢎞正之子㑹稽賀徽賀華之子並能一箭四/十餘驍賀又嘗為小障置壺其外隔障投之無所失也)¶
(至鄴以來亦見廣寧蘭陵諸王有此校具舉國遂無投/得一驍者彈棋亦近世雅戯消愁釋憤時可為之顏氏)¶
(家/訓)¶
　　博戲¶
事類四采(説文云行棋相塞謂之簺鮑宏簺經曰簺有/丨丨塞四乘五是也至五即格不得行故謂)¶
(之格五/晏子)五塞(鮑宏博經琨䔩玉著也各投六著行六棊/故云六博用十二六棊白六棊黒所擲頭)¶
(謂之瓊瓊有五采刻為一畫者謂之塞刻為兩畫者謂/之白刻為三畫者謂之黒一邊不刻者丨丨之間謂之)¶
<pb:KR3k0030_WYG_057-22a>¶
(五塞意錢者何承天纂文曰詭億一/曰射意一曰射數即攤錢也晏子)五木(博塞之戯人/多謂之賭博)¶
(誤矣葢博乃樗蒲戱古者烏曹作博以丨丨為/子有梟盧雉犢為勝負之采塞亦采也塞音賽)六著(博/局)¶
(戲丨丨十二棊古者烏曹作博尹文子/曰博盡闗塞之宜得周通之路説文)囊家(世之糾率/蒲博者謂)¶
(之公子家又謂之丨丨樗蒲經云一有賭兩人以上須/置囊合依條檢文書了投錢入囊家謂之録事麈史)¶
坑塹(樗蒲經曰凡近闗及後一子謂之塹近闗及前一/子謂之坑落丨丨非貴采不出凡一馬作一馬如)¶
(遇退六踏馬則一馬可踏三馬故世/指不循理者謂之踏坑塹云麈史)格五(吾丘夀王以/丨丨召待詔)¶
博陸(丨丨采名也陳思王製雙陸局置骰子二至唐末/冇葉子之戲未知誰置遂加骰子至六骰合作投)¶
(投擲之義今/作骰非聲譜)博塞亡羊(臧與榖相與牧羊問臧奚事挾/䇿讀書問穀奚事丨丨以遊事)¶
<pb:KR3k0030_WYG_057-22b>¶
(業不同丨/丨均也)管中窺豹(王子敬數嵗時嘗看諸門生樗蒲/見有勝負因曰南風不競門生軰)¶
(輕其小兒乃曰此郎亦丨丨丨丨時見一斑子敬/瞋目曰逺慙茍奉倩近愧劉真長遂拂衣而去)喝雉¶
成盧(宋劉毅字希樂於東府聚樗蒲大擲一判應至數/百萬餘人並黒犢以還惟劉裕及毅在後毅次擲)¶
(得雉大喜褰衣繞床叫謂同坐曰非不能盧不事此耳/裕惡之因援五子久之曰老兄試為卿答既而四子俱)¶
(黒其一子轉躍未定裕厲聲喝/之即成盧毅意殊不快也本傳)呼重得四(飾四以朱者/明皇與貴妃)¶
(采戯將北唯重四可轉敗為勝上擲連呼叱之骰子/宛轉而成重四上大悦命高力士賜四緋也事始)投¶
馬擲帽(晉袁耽字彦道有才氣倜儻不羈桓温少時遊/於博徒資産俱盡猶有負進思自振之方莫知)¶
(所出求濟於耽耽時在艱以誠告焉耽畧無難色變服/懷布帽隨温與債主戲耽素有藝名債者聞之而不相)¶
<pb:KR3k0030_WYG_057-23a>¶
(識謂曰卿當不辦作袁彦道也遂就局十萬一擲直上/百萬耽丨丨絶叫以布帽擲地曰竟識袁彦道不其通)¶
(脱若/此)拄䇿爛鞭(有人山行見洞中二老翁樗蒲以馬䇿/拄地觀之俄鞭爛鞍朽與樵人爛柯事)¶
(相類/異苑)以袍對賭(則天時南海貢集翠裘后以賜張昌宗/狄仁傑奏事命與昌宗雙陸則天曰賭)¶
(何物梁公曰丨臣紫絁丨為丨丨昌宗翠裘則天曰此/裘價踰千金公曰臣袍乃大臣朝見之衣翠裘乃嬖倖)¶
(寵遇之服對臣之袍臣猶怏怏昌宗神沮氣索累局連/北公對御褫裘謝恩而出及光範門遂向家奴衣之從)¶
(馬而去/集異記)整冠為誓(慕容寶與韓黄李根等宴因舉樗蒲/危坐整冠誓曰樗蒲有神豈虚言哉)¶
(若富貴可期頻得三盧於是/三擲俱得盧寶拜而受賜)一擲百萬(南史桓𤣥聞劉/毅起兵曰毅家)¶
(無儋石之儲樗蒲丨丨丨/丨共舉大事何謂無成)一輸百萬(宋顔師伯為侍中/孝武與樗蒲帝得)¶
<pb:KR3k0030_WYG_057-23b>¶
(雉大悦為必勝師伯後得盧帝失色師伯/遽歛手曰幾得盧爾曰師伯丨丨丨丨)¶
詩集布衣(今夕何夕嵗云徂更長燭明不可孤咸陽客/舍一事無相與博塞為歡娯憑陵大叫呼五)¶
(白袒洗不肯成梟盧英雄有時亦如此邂逅豈即非良/圖君莫笑劉毅從來丨丨願家無儋石輸百萬杜甫今)¶
(夕/行)牧奴(近來新譜識梟盧擬喚安陽舊博徒只恐分/陰閑過了更教人誚丨猪丨元晦觀雙陸譜)¶
骰子(張祐杜牧之同燕有屬意者索丨丨賭酒牧之微/吟曰丨丨逡巡裏手拈無因得見玉纎纎祐應聲)¶
(曰但知報道金釵墜/髣髴還應露指尖)樗蒲(能銷永日是丨丨坑塹由來/似宦途鄭都官詩葢丨丨所)¶
(難者在於過闗以前/後為坑塹畏墜落耳)¶
　古今合璧事類備要前集卷五十七¶
