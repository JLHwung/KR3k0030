# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:09.938755
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 外集卷二十
<pb:KR3k0030_WYG_320-1a>¶
欽定四庫全書¶
　古今合璧事類備要外集卷二十¶
　　　　　　　　　　　　宋　謝維新　撰¶
　刑法門¶
　　獄繫(附學獄/  察獄)　(疑獄/失出)　(留獄/失入)　(寃獄/議讞)　(鬻獄/推斷)¶
　　　　　(拷訊/申理)　(欵辨/獄空)¶
　刑法總論(獄者所以察究情偽者也其始也作於臯/陶盖舜之時理官也自是以來厯代所不)¶
　(廢今考其制為刑圜象斗墻曰圜墻扉曰圜扉總而/名之曰圜土法其中皆置氣樓凉窻或造木柵設漿)¶
<pb:KR3k0030_WYG_320-1b>¶
　(飲薦席罪人以時沐浴食物常令溫煖遇寒量支柴/炭貧者假以衣物應獄具每月當職官依式檢校枷)¶
　(以乾木為之長者以輕重刻識其上杖不得留節目/亦不得釘飾及加筋膠之類仍用火印從官給凡枷)¶
　(紐暑月五日一濯凡金刀若酒及紙筆錢物瓷器杵/棒之屬皆不得入一更三㸃下鎖五更五㸃開十月)¶
　(至二月五更三㸃開凡囚以故逃亡及自傷傷人者/徒一年自殺殺人者徒二年若囚本犯流罪以上因)¶
　(得逃雖無傷殺亦准此如婦人在獄以娼女伴之仍/與男子别所且鞠問審斷並不許違程他處追到干)¶
　(照人若無罪合遣還而貧闕者推鞠官司計程於囚/糧内以錢米當官給之諸州縣獄及當直司從提㸃)¶
　(刑獄司分上下半年各給印厯日書所受公事及見/禁知在斷遣人數姓名州委司法縣委佐官五日一)¶
　(申本司催促結絶遇巡厯所至索厯閱視以憑稽考/獄俱空三日者以官錢設道塲又諸獄籍定毉人姓)¶
<pb:KR3k0030_WYG_320-2a>¶
　(名不得令人承代遇有病囚即時診視當職官吏躬/親㸃檢古語有云畫地為獄誓不入夫以畫地像獄)¶
　(且不願入則其為惡可知已古人以為人命生死/所繫故君子盡心焉如得其情則哀矜而勿喜)¶
事類囹圄(三月省丨丨九/月繕丨丨月令)桎梏(丨丨而死者非正命也/孟又用脫丨丨注在手)¶
(曰丨在足/曰丨易)狴犴(丨丨使人多禮乎/注牢獄也揚子)徽纆(係用丨/丨易)屨校(丨/丨)¶
(滅趾无咎注/桎其行也)荷校(丨丨滅耳注不慮惡積/及首非誡滅耳非懲)畫地(諺曰丨/丨為獄)¶
(議不入路/溫舒傳)象斗(為獄圜者丨丨/之制元命苞)雀角(誰謂丨無丨何以/穿我屋誰謂女無)¶
(家何以速/我獄詩)犬牙(獄字從二犬猶二/丨丨之也釋文)深室(置諸丨丨别/為囚室本傳)幽¶
圄(跡墜昭憲身/陷丨丨文選)圜土(司赦三罰而士加明/刑歸丨丨注獄城禮)圜扉(丨丨獄/門白帖)¶
<pb:KR3k0030_WYG_320-2b>¶
三木(囹圄之牢有丨丨之威囚/者多恭楊子狴犴宋咸注)九棘(置于丨丨三歲不/得凶釋文衆議于)¶
(丨丨之/下易卦)叢棘(見/前)桁楊(接摺丨丨/注足械)神霧(丨丨杓為/天獄詩注)句圜(丨/丨)¶
(十五星屬杓曰賤人之牢牢中/星實則囚多虛則開出天文志)貫索(天紀屬丨丨/晉天文志)繫犴¶
(朝廷之丨曰/丨韓詩外傳)入狴(詔爵五大夫吏六百石以上及宦皇/帝而知名者有罪當盗械者皆頌繫)¶
(注寛容不丨丨/牢也前惠帝紀)重事(獄丨丨也/前景帝紀)大命(獄人之丨丨也同/上又獄者天下之)¶
(丨丨路/溫舒傳)訟者之(天下丨獄丨不丨堯之子而/之舜曰吾君之子也孟子)苗匪察(惟/時)¶
(丨民丨丨于/獄之麗書)臯陶作(丨丨丨獄風俗通/又淑問如臯陶詩)曰夏臺(夏獄丨/丨丨風)¶
(俗通又桀囚湯/于丨丨通鑑)曰念室(夏獄丨丨/丨張華志)曰羑里(商獄丨丨丨/又紂囚文王)¶
<pb:KR3k0030_WYG_320-3a>¶
(于丨丨七年/通鑑外紀)曰動止(商獄丨/丨丨)曰囹圄(周獄丨/丨丨)曰稽留(周/獄)¶
(丨丨丨並/博物志)罔攸兼(文王丨丨丨于/庶獄庶謹立政)則往成(秋官訝士四/方有亂獄丨)¶
(丨丨/之禮)司政典(穆王命吕侯作吕刑曰丨丨丨/獄非訖于威惟訖于富吕刑)小宛刺(丨/丨)¶
(丨幽王也哀我塡寡宜岸/宜獄握粟出卜自何能榖)蘇公敬(司冦丨丨式/丨由獄立政)康叔蔽¶
(丨丨丕丨/要囚書)納槖饘(晉人囚衛侯甯俞職丨丨丨焉注槖/饘衣食也甯俞忠於衛侯以衛侯衣)¶
(食為已職左/僖二十八年)在縲紲(子謂公冶長雖丨丨/丨之中非其罪也語)幕季孫(晉人/囚季)¶
(孫意如以/丨䝉之)圄伯嬴(楚越椒丨丨丨/於轑陽並左)李斯縛(丨丨既拘執/丨仰天而嘆)¶
(云云/史)蕭何繫(丨丨以長安地陿上林多空地願令民得/入田毋收藁為獸食上怒下何廷尉獄械)¶
<pb:KR3k0030_WYG_320-3b>¶
(丨/之)曹參寄(丨丨相齊以獄市為丨屬後相曰慎勿/擾獄市所以并容擾之奸人何所寄)鄒陽¶
書(梁王囚丨丨陽乃從/獄中上丨立出之)獄吏尊(周勃事詳/見本傳)獄吏辱(韓安/國字)¶
(長孺坐枉罪丨丨田甲丨之安國曰/死灰獨不然乎甲曰然即溺之史)囚請室(絳侯周勃/丨丨丨)¶
辱居室(灌夫受/丨丨丨)淳于繫(丨丨公下獄/逮丨長安)仲舒對(董仲舒作/春秋折獄)¶
(二百二十二事/動以經對晉志)霸受經(黃丨與夏侯勝俱下獄從勝請/丨洪範辭以死在旦夕霸曰朝)¶
(聞道夕死可矣勝/善其言遂授之)篤為誄(後漢杜丨字季雅下獄晉大/司馬吳漢薨世祖詔諸儒誄)¶
(之篤於獄中為誄誄辭/最髙帝美之賜帛免刑)闗三木(魏其侯衣赭衣丨丨/丨注頸及手足史)貫¶
五木(見前文集柳宗/元斷刑論注)長安獄(尹賞為長安令修治丨丨/丨穿地方深各數丈以瓴)¶
<pb:KR3k0030_WYG_320-4a>¶
(甓為郭大石覆之/名虎穴前本傳)冀府寺(後樊準拜天水太守政嚴猛/人犯其禁率不生出獄凉州)¶
(歌曰寧見乳虎穴/不入丨丨丨本傳)天子氣(宣帝在襁褓中繫郡邸獄後/元間望氣者言長安獄中有)¶
(丨丨丨武帝遣使者分條中都官獄繫無輕重皆殺之/内謁者令郭穰夜至郡邸邴吉抵閉使者不得入曽孫)¶
(賴吉得/全本傳)寶物精(斗牛之間常有紫氣雷煥曰丨丨之丨/上徹於天耳華曰在何郡煥曰在豫章)¶
(豐城即補煥為豐城令/煥到縣掘獄基得雙劒)寒朗訟寃(永平十三年楚王英/與方士造作圖書有)¶
(逆謀廢徙丹陽英自殺是時窮治楚獄遂至累年其辭/語相近自京師親戚諸侯州郡豪傑及考案吏阿附坐)¶
(死徙者以千數顔忠王平辭引隧鄉侯耿建臧信鄧鯉/劉建建等辭未嘗與忠平相見是時上怒甚吏皆惶恐)¶
(諸所連及率一切陷入無敢以情恕者侍御史丨丨心/傷其寃試以建等物色獨問忠平而二人錯愕不能對)¶
<pb:KR3k0030_WYG_320-4b>¶
(朗知其詐乃上言建等無奸專為忠平所誣欵天下無/辜類多如此帝曰即如是忠平何故引之對曰忠平自)¶
(知所犯不道故多有虛引冀以自明帝曰即如是何不/早奏對曰臣恐天下别有發其奸者帝怒曰吏持兩端)¶
(促持下捶之左右方引去朗曰願一言而死帝曰誰與/共為章對曰臣獨作之上曰何以不與三府議對曰臣)¶
(自知當必族滅不敢多汙染人上曰何故族滅對曰臣/考事一年不能窮盡姦狀反為罪人丨丨故知當族滅)¶
(然臣所以言者誠冀陛下一覺悟而已臣見考囚在事/者咸共言妖惡大故臣子所宜同疾今出之不如入之)¶
(可無後責是以考一連十考十連百又公卿朝㑹陛下/問以得失皆長跪言舊制大罪禍及九族陛下大恩烖)¶
(止於身天下幸甚及其歸舍口雖不言而仰屋竊歎莫/不知其多寃無敢悟陛下言者臣今所陳誠死無悔帝)¶
(意解詔遣朗出後二日車駕自幸洛陽/獄囚徒理出千餘人時天旱即大雨)郭躬矜恕(章帝/以頴)¶
<pb:KR3k0030_WYG_320-5a>¶
(川丨丨為廷尉决獄斷刑多依丨丨條諸/重文可從輕者四十一奏之事皆施行)袁安理出(任/城)¶
(令袁安遷楚郡太守到郡不入府先任案楚王英獄事/理其無明驗者條上出之府丞掾吏皆叩頭爭以為阿)¶
(附反膚法與同罪不可安曰如有不合太守自當坐之/不以相及也遂分别具奏帝感悟即報許得出者四百)¶
(餘/家)恥不得與(河南張成弟子牢修告李膺等養太學遊/士交結諸郡生徒更生驅馳共為部黨誹)¶
(訕朝廷疑亂風俗於是天子震怒班下郡國逮捕黨人/布告天下使同忿疾案經三府太尉陳蕃郤之曰今所)¶
(案者皆海内人譽憂國忠公之臣此等猶將十世宥也/豈有罪名不章而致收掠者乎不肯平署帝愈怒遂下)¶
(膺等於黃門北寺獄其辭所連及太僕潁川杜密御史/中丞陳翔及陳寔范滂之徒一百餘人時黨人獄所染)¶
(逮者皆天下名賢度遼將軍皇甫規自以為西州豪傑/丨丨丨丨乃自上言云云臣宜坐之朝廷知而不問)¶
<pb:KR3k0030_WYG_320-5b>¶
乃得並解(漢威帝使中常侍王甫就獄訊黨人范滂等/皆三木囊頭暴於階下甫以次辨詰曰卿等)¶
(更相拔舉迭為脣齒其意如何滂曰仲尼之言見善如/不及見惡如探湯滂欲使善善同其清惡惡同其汙謂)¶
(王政之所願聞不悟更以為黨古之修善自求多福今/之修善身陷大戮身死之日願埋滂於首陽山側上不)¶
(負皇天下不愧夷齊甫愍然為之改容丨丨丨丨桎梏/李膺等又多引宦官子弟宦官懼請帝以天時宜赦六)¶
(月赦天下改元黨人/二百餘人皆歸田里)乃詣考死(李膺廢宦官疾惡膺等/每下詔書輒申黨人之)¶
(禁侯覽怨張儉尤甚覽鄉人朱並素佞邪為儉所棄承/覽意㫖上書告儉與同郡二十四人别相署號共為部)¶
(黨國危社稷而儉為之魁詔刋章捕儉等冬十月大長/秋曹節因此諷有司奏諸鈎黨者故司空虞放及李膺)¶
(杜密朱㝢荀翌翟超劉儒范滂等請下州郡考治李膺/乃詣詔獄考死門生故吏並被禁錮後黃巾賊起黨禁)¶
<pb:KR3k0030_WYG_320-6a>¶
(遂/解)常有紫氣(見/前)初置黃沙(晉太康丨丨丨丨/獄以典訊囚本紀)怪哉所生¶
(漢武帝幸甘泉馳道中有蟲赤色頭牙齒耳鼻盡具觀/者莫識帝乃使東方朔視之還對曰此蟲名丨丨昔時)¶
(拘繫無辜衆庶愁怨咸仰首歎曰怪哉怪哉盖感動上/天憤丨丨也故名怪哉此地必秦之獄處即按地圖信)¶
(如其言上又問何以去蟲朔曰凡憂者得酒而解以/酒灌之當消於是使人取蟲置酒中須㬰糜散小説)螻¶
蛄活我(晉龎企自云其祖坐繫獄忽見丨丨行其左右/因謂曰爾有神能丨丨死否因投飯與之螻蛄)¶
(食飯盡而去有頃復來形體稍大意異之復投食與之/數日間其大如豚及將刑之夜螻蛄夜掘壁為大穴破)¶
(械得從之出亡後遇赦免/故企世祀螻蛄搜神記)獄囚感靈(許楊少好術數為/汝南太守鄧晨修)¶
(隙鴻陂豪右因陂役辜較所在楊一無所聴遂共譛楊/受賂下獄而械輒自解獄吏遽白晨驚曰果濫矣太守)¶
<pb:KR3k0030_WYG_320-6b>¶
(嘗聞忠信可以丨丨即夜出楊遣歸時天/雨隂晦道中若有火光照之時人異之)獄掾亡命(魏/囚)¶
(臧霸父式為丨丨據法不聴太守私殺太/守收霸父付府霸將數人要奪與父丨丨)道囚踰獄(魏/孫)¶
(禮荒亂時與母相失馬台為求之既得後台坐法當死/禮私丨丨令丨丨乃自首主簿溫嘉之白太祖罪减一)¶
(等/)脱械救火(晉棠邑丞劉榮坐事當死縣有野/火所及榮丨丨丨丨畢還自著械)毁械亡¶
去(柳晟河中解人朱泚反從帝至奉天自請入京師説/賊黨以攜阻之帝壯其志得遣泚將郭常張光皆晟)¶
(雅故晟出密詔陳逆順常奉詔受命約自拔歸要籍朱/既昌告其謀泚捕繫晟及常外獄晟夜半坎垣丨丨丨)¶
(丨斷髪/為浮屠)加兵苛督(髙駢字千里畢師鐸出駢囚南第駢/出金遺守者師鐸知之丨丨丨丨復)¶
(出囚中子弟十餘人同幽之駢久囚拘供億/窘狹羣奴徹延和閣欄楯為薪煮革帶以食)撓法貸免¶
<pb:KR3k0030_WYG_320-7a>¶
(王世充隂結豪傑有繫獄/者皆丨丨丨丨以植新恩)獄為蟻穴(見續集/蟻類注)獄有鵲巢¶
(大理卿徐嶠奏今歳天下斷死刑五十八大理丨院由/來相傳殺事大盛鳥雀不栖今丨丨丨其樹百官以刑)¶
(措賀帝歸功宰相賜李林甫爵/晉國公牛仙客豳國公唐史)以刑措賀(見前刑/措注)以獄¶
靜告(五代漢臣蘇逢吉髙祖生日遣吉疏理獄囚以祈/福謂之靜獄逢吉入獄中閱囚無輕重曲直悉殺)¶
(之丨報曰/丨丨矣)號曰宿囚(唐武后時大獄以尚書刑部御史/大理寺雜按謂之三司共為羅織)¶
(丨丨丨丨/刑法志)號曰羅織(姚崇曰自垂拱以來被告者類自/誣當是時以告言為功故天下丨)¶
(丨丨丨甚於漢/之鈎黨本傳)廢大理獄(元豐元年上以國初丨丨丨/丨非是以問孫洙洙對合㫖)¶
(於是中書言開封府左右軍巡三院係囚/猥多請復置大理獄從之凡十七日而成)置大理獄(自/神)¶
<pb:KR3k0030_WYG_320-7b>¶
(宗丨丨丨寺著令專一承受内降朝㫖重密公事及推/究内外諸司庫務侵盗官物餘民事送開封府乾道三)¶
(年二月詔事涉情理巨蠧及州縣推勘畨異者方許取/㫖送寺七年又詔諸處合送寺者並取朝㫖時曹欽道)¶
(為户部尚書不以為便是歳五月詣都堂白雲六曹所/行最計利害若竢取朝㫖恐事致彰露犯人東西請先)¶
(次送寺仍申朝廷照㑹虞丞相出劄子許之自是六曹/寺監事無巨細率皆送寺矣淳熙十四年王順伯少卿)¶
(為大理寺丞轉對言非所以重大丨請復舊典十月丁/卯許之先是大理寺官散居僦舍論者以為非宜淳熙)¶
(中乃創大第聚居/之如臺諫宅之比)遣吏就獄(胡宿朝廷委公置獄治三/司不時計度三司使護吏)¶
(不肯遣公曰涇卒悖慢誠其罪然折支軍情所繫積八/十五日而不與三司豈得無罪耶陛下以包拯近臣不)¶
(令置對可謂曲法申恩而拯猶不自省公拒制命臣/恐主威不行而綱紀益廢矣拯懼立丨丨丨丨行狀)以¶
<pb:KR3k0030_WYG_320-8a>¶
意决獄(劒州民李孝忠集衆二百餘人私造符牒度人/為僧或以謀逆告獄具公不畀法吏丨丨丨之)¶
(處孝忠以私造符牒餘皆得不死喧傳京師/謂公脫逆黨朝廷取具獄閲之卒無以易也)華亭詔獄¶
(初吕惠卿為荆公所知驟引至執政荆公去惠卿遂背/之洎荆公再相於是起丨丨丨丨而使徐禧王古蹇周)¶
(輔三軰按之惠卿情不得練亨甫呂嘉問以鄧綰所條/惠卿事交鬪其間復為惠卿所中語連荆公子雱雱時)¶
(已病坐此憂憤而卒荆公憂傷益/不堪遂再求罷去名臣言行録)開封詔獄(監在京安/上門鄭俠)¶
(以言事得罪詔送丨丨取勘俠言事不已又詔付臺推/勘後逮赴丨丨獄成俠改送英州編管後哲宗登極恩)¶
(霈放還用蘇軾等/薦除泉學教授)司馬遷答任安書(少卿足下曩辱賜/書教以謹於接物)¶
(推賢進能為務氣意勤懇若望僕不相師而用流俗人之/言僕非敢如是也雖罷駑亦嘗側聞長者遺風矣顧自)¶
<pb:KR3k0030_WYG_320-8b>¶
(以身處殘穢動而見尤欲益反損是以抑鬱而與誰語/諺曰誰為為之孰令聴之盖鍾子期死伯牙終身不復)¶
(鼓琴何則士為知己者用女為悦己者容若僕大質已/虧缺矣雖才懷隋和行若由夷終不可以為榮適足以)¶
(發笑而自黜耳故禍莫憯於欲利悲莫痛於傷心行莫/醜於辱先詬莫大於宫刑刑餘之人無足比數非一世)¶
(也所從來逺矣昔衛靈公與雍渠同載孔子適陳商鞅/因景監見趙良寒心同子參乘袁絲變色趙談自古而)¶
(恥之夫中材之人事有闗於宦豎莫不傷氣况忼慨之/士乎如今朝雖乏人奈何令刀鋸之餘薦天下豪俊哉)¶
(夫僕與李陵俱居門下素非相善也趨舍異路未嘗銜/盃酒接殷勤之歡然僕觀其人自守奇士常思奮不顧)¶
(身以徇國家之急僕以為有國士之風夫人臣出萬死/不顧一生之計斯亦奇矣提步卒不滿五千深踐戎馬)¶
(之地足厯王庭垂餌虎口橫挑强胡卬仰字億萬之師/與單于連戰十餘日矢盡道窮救兵不至後數日陵敗)¶
<pb:KR3k0030_WYG_320-9a>¶
(明主不深曉以為僕沮貳師而為季陵游説遂下於理/拳拳之忠終不能自列卒從吏議家貧貨賂不足以自)¶
(贖交游莫救左右親近不為一言身非木石與法吏為/伍深幽囹圄之中誰可告愬者此真少卿所親見人固)¶
(有一死死或重於泰山或輕於鴻毛用之所趨異也太/上不辱先其次不辱身其次不辱理色其次其辱辭令)¶
(其次詘體受辱其次易服受辱其次闗木索被箠楚受/辱其次剔毛髪嬰金鐵受辱其次毁肌膚斷支體受辱)¶
(最下腐刑極矣傳曰刑不上大夫此言士節之不可不/勵也猛虎在深山百獸震恐及其在穽檻之中揺尾而)¶
(求食積威約之漸也故有畫地為牢勢不可入削木為/吏議不可對定計於鮮也今交手足受木索暴肌膚受)¶
(榜箠幽於圜墻之中當此之時見獄吏則頭搶地視徒/𨽻則心惕息何者積威約之勢也及已至是言不辱者)¶
(所謂强顔耳且西伯伯也拘羑里李斯相也具五刑淮/隂王也受械於陳彭越張敖南鄉稱孤繫獄抵罪絳侯)¶
<pb:KR3k0030_WYG_320-9b>¶
(誅諸吕權傾五霸囚於請室魏其大將也衣赭衣闗三/木季布為朱家鉗奴灌夫受辱居室此人皆身至王侯)¶
(將相聲聞鄰國及罪至罔加不能引决自裁古今一體/安在其不辱也古者富貴而名磨滅不可勝紀惟倜儻)¶
(非常之人稱焉盖文王拘而演周易仲尼厄而作春秋/屈原放逐乃賦離騷左丘失明厥有國語孫子臏脚兵)¶
(法修列不韋遷蜀世傳吕覽韓非囚秦説難孤憤詩三/百篇大抵聖賢發憤之所為作也近自托於無能之辭)¶
(網羅天下放失舊聞考其行事稽其成敗興衰之理凡/百三十篇亦欲以究天人之際通古今之變成一家之)¶
(言草創未就會遭此禍惜其不成是以就極刑而無慍/色僕誠以著此書則償前日之辱雖萬被戮豈有悔哉)¶
(此可為智者道/難為俗人言也)鄒陽獄中上書(陽為人有智略不茍合/介於羊勝公孫詭之間)¶
(勝等疾陽惡之孝王謂讒間孝王下陽吏乃從獄中上/書曰臣聞忠無不報信不見疑臣常以為然徒虚語耳)¶
<pb:KR3k0030_WYG_320-10a>¶
(昔荆軻慕燕丹之義白虹貫日太子畏之衛先生為秦/畫長平之䇿太白食昴昭王疑之夫精變天地而信不)¶
(諭兩主豈不哀哉今臣盡忠竭智畢義願知左右不明/卒使吏訊為世所疑是使荆軻衛先生復起而燕秦不)¶
(悟也昔玉人獻寶楚王誅之李斯竭忠胡亥極刑是以/箕子佯狂接輿避世恐遭此患也臣聞比干剖心子胥)¶
(鴟夷臣始不知乃今知之語曰有白頭如新傾葢如故/何則知與不知也樊於期逃秦之燕籍荆軻首以奉丹)¶
(事王奢去齊之魏臨城自刎以却齊而存魏夫王奢樊/於期非新於齊秦而故於燕魏也行合於志慕義無窮)¶
(也蘇秦相燕人惡之燕王燕王按劒而怒賜以駃騠馬/也白圭顯於中山人惡之魏文侯文侯賜以夜光之璧)¶
(何則兩主二臣剖心析肝相信豈移於浮辭哉故女無/美惡入宫見妬士無賢不肖入朝見嫉昔司馬喜臏脚)¶
(於宋卒相中山范睢拉脅折齒於魏卒為應侯此二人/者皆信必然之畫捐朋黨之私挾孤獨之交故不能自)¶
<pb:KR3k0030_WYG_320-10b>¶
(免於嫉妬之人也是以申徒狄蹈雍之河徐衍負石入/海不容於世義不茍取比周於朝以移主上之心故百)¶
(里奚乞於道路繆公委之以政甯戚飯牛車下桓公任/之以國此二人者豈素宦於朝借譽於左右然後二主)¶
(用之感於心合於行堅如膠漆兄弟不能離豈惑於衆/口哉故偏聴生奸獨任成亂昔魯聴季孫之説逐孔子)¶
(宋任子冉之計囚墨翟夫以孔墨之辯不能自免於諛/而二國以危何則衆口鑠金積毁銷骨也秦用戎人由)¶
(余而伯中國齊用越人子臧而强威宣豈係於俗牽於/世繫竒偏之浮辭哉公聴並觀垂明當世故意合則胡)¶
(越為兄弟由余子臧是矣不合則骨肉為讐敵朱象管/蔡是矣今人主誠能用齊秦之明後宋魯之聴則五伯)¶
(不足侔而三王易為矣夫晉親其讐强伯諸侯齊桓用/其仇一匡天下何則慈仁殷勤誠加於心不可以虚辭)¶
(借也秦用商鞅之法東弱韓魏立强天下卒車裂之越/用大夫種之謀禽勁吳而伯中國遂誅其身是以孫叔)¶
<pb:KR3k0030_WYG_320-11a>¶
(敖三去相而不悔於陵子仲辭三公為灌園今人主誠/能去驕傲之心懷可報之意披心腹見情素墮肝膽施)¶
(徳厚終則桀之犬可使吠堯跖之客可使刺由况因萬乘/之權假聖王之資乎臣聞明月之珠夜光之璧以暗投)¶
(人於道衆莫不按劒相眄何則無因而至前也蟠木根/柢輪囷離奇而為萬乘器以左右先為之容也故無因)¶
(而至前雖出隋珠和璧秪恐怨不見徳有人先談而枯本/朽株樹功而不忘今天下布衣窮居之士身在貧羸雖)¶
(䝉堯舜之術挾伊管之辯懷龍逢比干之意而素無根/柢之容雖竭精神開忠於當世之君則人主必襲按劒)¶
(相眄之迹是使布衣之士不得為枯木朽株之資也是/以聖王制世御俗獨化於陶鈞之上而不牽於卑亂之)¶
(語不奪於衆多之口秦王用中庶子蒙之言以信荆軻/而匕首竊發周文王獵涇渭載吕尚歸以王天下秦信)¶
(左右而亡周用烏集而王以其能越攣拘之語馳城外/之議獨觀乎昭曠之道也今人主沉諂䛕之辭牽帷廧)¶
<pb:KR3k0030_WYG_320-11b>¶
(之制使不羈之士與牛驥同皁此鮑焦所以僨於世也/盛飾入朝者不以私汙義砥礪名號者不以利傷行故)¶
(里名勝母曽子不入邑號朝歌墨子回車欲使天下恢/廓之士籠於威重之權脅於勢位之貴回面汙行以事)¶
(諂䛕之人而求親近於左右則士有伏死掘穴巖/藪之中安有盡信而趨闕下者哉書奏王出之)張説¶
獄箴(官有决曹掌兹法獄匪惟議罪亦以防欲所貴仁/恕非矜窘束吏茍吹毛人安措足古之為主是戒)¶
(是勗茫茫率土蠢蠢羣生賢愚中雜真偽相傾若魚之/駭若鳥之驚不能無犯宜持以平或大或小時重時輕)¶
(無以快志期於得情孰曰非重國之政令孰曰非輕民/之性命虐則招咎寛則納慶宜謹宜恤可畏可敬為獄)¶
(則固為牢則幽晨嚴管鑰夜密更籌寂寂圜土累累繫/囚求食揺尾見吏垂頭自昔立名此為非所逼隘狹室)¶
(敧傾漏宇冬有祈寒夏多隆暑焉可失入焉可妄處勿/謂無妨勿謂無傷匹婦含怨三年亢陽匹夫結憤六月)¶
<pb:KR3k0030_WYG_320-12a>¶
(飛霜可以安危可以興/亡敢告司憲無輕國章)皮日休鹿門隱書(古之决獄得/其民情也哀)¶
(今之决獄得其民情也喜哀之者哀/其化之不行喜之者喜其賞之必至)柳宗元斷刑論(貫/五)¶
(木加連鎖而致之獄更大暑者數月痒不得搔痺不得/揺痛不得撫摩飢不得時而食渴不得時而飲目不得)¶
(瞑支不得舒怨/號之聲聞千里)柳宗元李建書(譬如囚拘圜土一遇和/景出負墻搔摩伸展支)¶
(體當此之時亦以為適然顧地窺天不/過尋丈終不得出復能久為舒暢哉)柳宗元荅君巢¶
書(以罪大擯廢居小州與囚徒為朋行則若帶纆索處/則若闗桎梏彳亍而無所趨拳拘而不能肆槁焉若)¶
(枿隤焉若璞形固若/是則其中者可得矣)¶
　¶
<pb:KR3k0030_WYG_320-12b>¶
　¶
　¶
　¶
　¶
　¶
　¶
　¶
　古今合璧事類備要外集卷二十¶
