# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:04.386456
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 後集卷二十二
<pb:KR3k0030_WYG_091-1a>¶
欽定四庫全書¶
　古今合璧事類備要後集卷二十二¶
　　　　　　　　　　　　宋　謝維新　撰¶
　翰苑門¶
　　翰苑¶
　歴代㳂革¶
事類鑾殿(唐元宗召李白見於金丨丨/降輦步迎如見園綺李白傳)鑾坡(唐制駕在/大内則明)¶
(福門内置學士院駕在興慶宫則金明/門内置院徳宗移院於金丨丨翰林志)麻綸(唐故事中/書用黄白)¶
<pb:KR3k0030_WYG_091-1b>¶
(二丨為丨命重輕之辦其後翰林學士專掌内命選用/益重中書所出獨得用黄麻其白麻皆在北院自非國)¶
(之重事拜授將相徳音赦/宥不得由於斯唐翰林志)菱紙(李徳裕侵紅㸃書詔皆/用丨汁持丨海録碎事)¶
視草(至徳後天子召集賢學士於禁中草書詔雖/宸翰所揮亦資其檢討謂之丨丨翰林志)用麻¶
(元和初凡赦書徳音立后建儲大誅討拜免/三公宰相命將曰制書並丨白不用印會要)内相(陸贄/入翰)¶
(林年尚少以材幸天子常以輩行呼而不名雖外有宰/相主大議而贄常居中參裁可否時號丨丨唐本傳)¶
門客(武后朝曽宣諭卿等是/我丨丨李衛公詩話)内命(開元二十八年始别/建學士院於翰林院)¶
(之南俾掌丨丨/韋執誼翰林志)文名(翰林所著撰拜免公王將相妃王/曰制賞賜恩宥曰赦書曰徳音處)¶
(分事曰勅曰御札五品以上曰詔六品以下曰勅批郡/臣表曰批答奨勲勞曰&KR0324;諭賜外國書曰蕃書醮曰青)¶
<pb:KR3k0030_WYG_091-2a>¶
(詞宻詞釋曰齊文教坊致語曰白話土木興建曰上梁/文宣賜曰口宣此外有祝文碑文神道碑樂章詩頌春)¶
(帖子之類撰述進入遇有除拜/以雙日鎖院隻日降麻同上)賜笏(李絳初入院憲宗/親擇笏以賜之)¶
賜燭(今狐趙公大中初常便殿召對夜父方罷宣丨金/蓮花丨送歸院院使以下謂是駕來俄傳學士歸)¶
(院莫不驚異金蓮花/燭柄耳至尋方有之)給綺被(唐翰林初選者試制書批/答三首内庫丨青丨丨紫)¶
(絲履之賞端午賜/青團扇並翰林志)賜錦襖(學士舊規十月丨丨長丨國/初以來賜翠毛錦太宗改賜)¶
(黄盤鵰錦/金坡遺事)翔紫霄(登翰林者謂之凌玉清丨丨丨翰林/志又居翰苑者皆謂之凌王清遡紫)¶
(霄豈止於瀛/洲哉李肇志)邇紫闥(玉署之設宻丨丨丨毎夜漏既上/宫鑰並入有大號令大除拜邊境)¶
(急奏大臣宰相皆不得聞雖戴鶡之士充滿千廬典/司翰墨一人而已居是職豈不貴重乎金坡遺事)供¶
<pb:KR3k0030_WYG_091-2b>¶
奉翰林(李白召見金鑾殿論當世事/奏頌一篇有詔丨丨丨丨)選入翰林(唐元宗/丨朝官)¶
(有詞藝學識者丨居丨丨供奉别旨於是吕向尹愔首/充焉至二十六年始改稱學士遂别建學士院翰林故)¶
(事/)居一品上(凡内宴丨丨丨/之丨唐故事)繼九相後(自永貞鄭絪為/承㫖十七年間)¶
(由鄭至杜十一人而九參大政若此則安可以昧陋不/肖之稹丨居丨丞丨二名節之丨哉元稹翰林院記)¶
不受謝金(寳厯元年路隋為翰林學士有以金帛謝除/制者必叱而去之曰吾以公事接私財邪終)¶
(無所納/續通典)何以潤筆(草麻潤筆自唐有之鄭譯自降州刺/史復爵李徳林作詔髙穎戲之曰筆)¶
(頭乾譯曰出為方伯杖策而/歸不得一錢丨丨丨丨分紀)放浪江湖(李白以翰林斥/去丨丨丨丨嘗)¶
(夜月乘舟采石達金陵白衣宫錦袍於舟中顧瞻笑傲/旁若無人初賀知章見白賞之曰此天上謫仙人也)¶
<pb:KR3k0030_WYG_091-3a>¶
瞻接樓殿(北院之置尤為切近左接寢殿右瞻彤樓晨/趨瑣闥夕宿嚴衛宻之至也韋執誼翰林故)¶
(事/)發揮大猷(丨丨丨丨藻繪上命隻/簡片削可以動乎人神)受遺羣務(典持縑/牘丨丨)¶
(丨丨並/同上)禮優賜縟(若乃職任之凊切曹局之嚴凝/丨遇丨渥丨與繁丨金坡故事)恩厚¶
職重(丨之丨也備待顧問辨駁是非典持縑牘受遺群/務凡一世得失動為藏否丨之丨也韋執誼翰林)¶
(故/)號稱六絶(唐李邕號翰林六絶謂文/學書翰等六事過人唐志)號試五題(長興/元年)¶
(翰林學士劉昫奏本院舊例學士入院除中書舍人不/試餘皆試麻制答蕃書批答各一道詩賦各一首丨曰)¶
(丨丨丨/續通典)司掌綸命(後唐學士劉昫奏矧惟翰墨/之丨專丨絲丨之丨翰林志)詔賜金¶
印(晉開運中賜學士院/書詔金印一同上)清華之地(太宗賜蘇易簡詩後/衘札蓋居丨丨丨丨)¶
<pb:KR3k0030_WYG_091-3b>¶
(也蘇易/簡續志)深嚴之地(乾徳元年翰林欲命學士太祖謂宰/相曰丨丨丨丨當以宿儒處之㑹要)¶
金馬之廬(太祖鼎新大壯敞丨/丨丨直丨金坡遺事)玉堂之署(國朝太宗皇/帝以玉堂其)¶
(來向矣但虚傳其號而無正名乃飛白書丨丨丨丨四/字以賜焉禁林讌㑹集玉堂殿名也疑武帝時所造翼)¶
(奉傳疏曰漢徳隆盛在孝文躬行節儉其時未央宫無/髙門武臺玉堂金華之殿則玉堂殿疑武帝所造李尋)¶
(傳尋待詔黄門哀帝使侍中往問災異對曰尋過隨衆/賢待詔食太官衣御府乆汙丨丨丨丨蓋待詔者有直)¶
(廬在其側故曰署本朝英廟嗣位乃撒去及元豐中有/翰林學士乞摘去下二字復榜院門以為臣下光寵詔)¶
(可是乞以殿名召其院也不避甚矣元城語録又太宗/謂宰臣曰蘇易簡乞衘飛白書丨丨丨丨四字令付宰)¶
(臣李昉以下喚來於中/書當靣宣賜金坡遺事)素號槐㕔(學士院第三㕔閤子/有一巨槐丨丨丨丨)¶
<pb:KR3k0030_WYG_091-4a>¶
(舊傳居此閤者多至/入相蘇易簡續志)設視草臺(古事堂中丨丨丨丨毎/草制則具衣冠據臺而)¶
(坐今但存/空臺筆談)榜摛文堂(政和五年衘書摛文堂/榜賜學士院續㑹要)人世仙境¶
(玉堂東西璧延袤數丈悉畫水以布之風濤浩渺擬瀛/洲之象也脩篁皓鶴悉圖廊廡竒花異木羅植軒砌毎)¶
(外喧已寂内務不至風傳禁漏月/色滿庭眞丨丨之丨丨也蘇續志)詞臣仙職(太宗皇帝/嘗謂近臣)¶
(曰丨丨實神丨/之丨也同上)兩制詞臣(雍熙三年勅曰丨丨丨丨公/朝精選典司誥命親近冕旒)¶
(會/要)先達鉅儒(宋公白賈公黄中皆丨/丨丨丨同在鼇禁筆談)北扉應召(學士院/北扉者)¶
(為其在浴堂之南/便於應召同上)門外立候(有唐學士院深嚴非本院/人不可遽入雖中使宣事)¶
(及有文書必先動鈴索立於門外俟小判官出授授訖/授院吏院吏授學士自五代以來其制乆廢蘇易簡因)¶
<pb:KR3k0030_WYG_091-4b>¶
(召對言上可其奏自是/院復置鈴索焉蘇續志)悉畫煙風(玉堂後廡建二閣丨/丨丨丨曉景蘇續志)¶
復置鈴索(見前門外/立俟注)詞臣清羙(太宗嘗諭蘇易簡曰丨/丨丨丨朕恨不得為之)¶
(㑹/要)文翰清秘(陳彭年兼數職皆丨丨丨丨之/目人謂其官衘為一條氷事畧)聚㕔分草¶
(或郊禋行慶制命填委/必丨丨丨丨之蘇續志)進詩屬和(太宗皇帝至上林春/融千花萬卉妍䴡冠)¶
(絶上必曲宴宰衡勲舊召兩制詞臣俯龍池垂金鈎學/觴賦詩終日而罷上嘗謂近臣目詞臣實神仙之職也)¶
(翊日凡所丨丨悉迴衘/毫丨丨以賜焉分純)賜紅錦袍(十月朔舊丨對衣丨/丨丨淳化二年代以)¶
(細花盤鵰錦袍下/丞相一等續志)給青綾被(凡初遷者本院賜宴營幕/使宿設帳幄尚食使供珍)¶
(饌酒坊供羙酒是為勅設宴賜衣内殿丨丨綺/丨丨青綾單帕紫絲履白布手巾之類續志)有七盛¶
<pb:KR3k0030_WYG_091-5a>¶
事(學士今日之盛事有七新學士謝恩日賜襲衣金帶/寳鞍名馬一也十月朔改賜新様錦袍二也特定草)¶
(麻利物三也改賜外庫法酒四也月俸並給見錢五也/特給親事官隨從六也勅設供帳之盛七也凡此七事)¶
(並特出異恩有以見聖君待文臣/之優厚也李昉禁林讌㑹詩序)謂一條氷(見前文翰/清秘注)¶
贄乏時望(太宗曰郭丨南府門人朕命掌誥制書一出/人或哂之蓋其素丨丨丨朕亦為之靦顔亦)¶
(終不令入翰/林也長編)杲失躁競(范杲數致書宰相求入翰林於/是獻玉堂記請備其職上惡其)¶
(躁競不使/居内同上)咨報中書規(百司申中書皆用狀惟學士院/用丨丨其實答子不出名但當)¶
(直學士一人押字而已謂之咨/報此唐學士舊規也歸田録)不草内侍制(胡宿知制/誥内都知)¶
(郭懐敏勢傾中外出為和州都監/召復故職宿還詞頭不草制事畧)進草皇子制(宻旨多/夜降出)¶
<pb:KR3k0030_WYG_091-5b>¶
(草麻五更三㸃進錢惟演草夀春王制丨丨乞御筆刋/削然後寫麻從之其後册皇太丨亦進草親王宰相等)¶
(即不進漏/水燕談)文事訪於陶竇(太祖平海内修學舊典有/丨太丨多丨丨丨丨㑹要)朝¶
典定於扈䝉(扈䝉太宗即位復入翰林加承旨自張/昭竇泰卒丨廷丨故皆裁丨丨丨事畧)雙¶
鵲鳴噪之靈(朝學士院有丨丨常棲於海棠上或丨丨/必有大詔令或宣召之事因謂之丨鵲晁)¶
(公詩云都聞靈鵲/心應喜金坡遺事)¶
　　翰林承旨¶
　歴代㳂革(唐始置翰林學士無承旨至憲宗末正元/年始命鄭絪為之大詔令大廢置丞相之)¶
　(宻畫内外之宻奏上之所甚注意者莫不專受專對/居東第一閣本朝承旨不常置以院中乆次者一人)¶
<pb:KR3k0030_WYG_091-6a>¶
　(充續會要詳/見翰林學士)¶
事数廷老(鄭絪為内丨之丨/首定大計翰林志)院長(沈傳師入翰林為學/士翰林缺承旨次當)¶
(傳師穆宗欲靣命辭曰學士丨丨參天子宻議/次於宰相自知必不能因稱疾出孔白六帖)召詢時¶
事(韋澳為承旨與同僚蕭寘為宣宗所遇二/人同直無不丨見丨訪丨丨唐韋澳傳)多識朝章¶
(唐穆宗以杜元穎丨丨丨丨拜為/中書舍人學士承旨杜元穎傳)論事可否(韋澳為承/旨為宣宗)¶
(器遇毎有邦國刑政大事中使傳宣草詞澳心欲論諌/即曰此一事須降衘札方敢施行遲留至旦必論其可)¶
(否本/傳)處事機密(唐韓偓昭宗時丨丨/丨丨與帝意合本傳)獨承密命(翰林院/例置學)¶
(士六人内年深德重者一人為承旨所以丨丨丨丨故/也德宗好文尤難其選正元以後為學士承旨者多至)¶
<pb:KR3k0030_WYG_091-6b>¶
(宰相焉/通典)九參大政(自永貞鄭絪為承旨十七年間由鄭/至杜十一人而丨丨丨丨若此則安)¶
(可以昧陋不肖之稹繼居九丞相/一名卿之後唐元稹承旨院記)草立儲制(順宗風噤/不能言時)¶
(太子未立牛羙人有異志中外洶懼召鄭絪丨丨丨丨/絪搦管便書立嫡以長四字跪而上皇乃定憲宗絪之)¶
(力也即位拜平/章事鄭絪傳)不草相麻(韓偓進承旨宰相韋貽範母/喪詔還位偓當草制曰腕可)¶
(斷麻不可/草本傳)在學士上(憲宗以上聞翌日帝曰朕諷讀數/四有以見儒墨之盛學士之貴也)¶
(同/上)就院賜物(近例丨丨轉官惟承旨則丨分丨勅/設如初拜之禮餘不得比矣蘇續)然䆫¶
引燭(玉堂東承旨閣子窻格上有火然太宗常夜幸玉/堂蘇易簡為學士已寢遽起無燭貝衣冠宫嬪自)¶
(窗格引燭入照之至今不欲/更易以為玉堂一盛事筆談)得乘廐馬(乘輿奉郊廟承/旨丨丨丨丨自)¶
<pb:KR3k0030_WYG_091-7a>¶
(洛堂殿由内/朝以從蘇志)得升丹鳯(揭雞竿布大澤丨丨丨丨之西/南隅外賔客進見則上直禁中)¶
(同/上)五人同拜(太宗時賈黄中宋白李至呂䝉正蘇易簡/丨丨丨時丨翰林學士承旨扈䝉贈之詩)¶
(云五鳯齊飛入翰林其後吕為相/賈李蘇㕘政宋為尚書廬陵詩注)三體刻賜(淳化二年/十月承旨)¶
(蘇易簡請以衘賜二詩刻石帝為眞草/行丨丨命待詔丨石以丨易簡蘇志)鼇峯上頭(宋景/文公)¶
(祁守益州以翰林承旨召以詩寄丞相云寧/知不是神仙骨上到丨丨最丨丨國老可談)鑾堂東閣¶
(金丨玉丨雜被絲綸之宻北㕔/丨丨獨稱年德之髙東坡謝表)院中乆次者充(本朝承/旨不常)¶
(置以丨丨丨丨丨/一人丨續會要)老泉上歐内翰書(洵布衣窮居嘗切/有歎以為天下之)¶
(人不能皆賢不能皆不肖故賢人君子之處於世合必/離離必合往者天子方其有意於治而范公在相府富)¶
<pb:KR3k0030_WYG_091-7b>¶
(公為樞宻副使執事與余公蔡公為諫官尹公馳騁上/下用力於兵革之地方是之時天下之人毛髪絲粟之)¶
(才紛紛然而起合而為一而洵也自度其愚魯無用之/身不足以自奮於其間退而養其心幸其道之將成而)¶
(可以復見於當世之賢人君子不幸道未成而范公西/富公北執事與余公蔡公分散四出而尹公亦失勢奔)¶
(走於小官洵時在京師親見其事忽然仰天歎曰以為/斯人之去而道雖成不復足以為榮也既復自思念往)¶
(者衆君子之進於朝其始也必有善人焉推之今也亦/必有小人焉聞之今之世無復有善人也則已矣如其)¶
(不然也吾何憂焉姑養其心使其道大有成而待之可/傷退而處十年雖未敢自謂其道有成矣然浩浩乎其)¶
(胷中若與曩者異而余公適亦有成功於南方執事與/蔡公復相繼登於朝富公復自外入為宰相其勢將復)¶
(合為一喜且自賀以為道既已初成而果將有以發之/也既又反而思其向之所慕望愛恱之而不得見之者)¶
<pb:KR3k0030_WYG_091-8a>¶
(蓋有六人今將往見之矣而六人者已有范公尹公二/人亡焉則又為之潜然出涕以悲嗚呼二人者不可復)¶
(見矣而所恃以慰此心者猶有四人也則又以自解思/其止於四人者則又慰慰欲一識其面以發其心之所)¶
(欲言而富公又為天子之宰相逺方寒士未可遽以言/通於其前余公蔡公逺者又在萬里外獨執事在朝廷)¶
(間而其位差不甚貴可以呌呼板援而聞之以言而飢/寒衰老之病又痼而留之使不克自至於執事之庭夫)¶
(以慕望愛恱其人之心十年而不得見而其人已死知/范公尹公二人者則四人者之中非其勢不可遽以言)¶
(通者何可以不能自往而遽已也執事之文章天下之/人莫不知之然竊自以為洵之知之特深愈於天下之)¶
(人何者孟子之文語約而意盡不為巉刻斬絶之言而/其鋒不可犯韓子之文如長江大河渾浩流轉魚黿蛟)¶
(龍萬怪惶惑而抑遏蔽掩不使自露而人望見其淵然/之光蒼然之色亦自畏避不敢廹視執事之文紆餘委)¶
<pb:KR3k0030_WYG_091-8b>¶
(備往復百折而條達踈暢無所間斷氣盡語極急言竭/論而容與閑易無艱難勞苦之態此三者皆斷然自為)¶
(一家之文世惟李翺之文其味黯然而長其光油然而/幽俯仰揖遜有執事之態陸贄之文遣言措意切近的)¶
(當有執事之實而執事之才又自有出人者蓋執事之/文非孟子韓子之文而歐陽子之文也夫樂道人之善)¶
(而不為謟者以其人誠足以當之也彼不知者則以為/譽人亦求其恱己世夫譽人以求其恱己洵亦不為也)¶
(而其所以道執事光明盛大之徳而不自知上者亦欲/執事之知其知我也雖然執事之名滿於天下雖不見)¶
(其文而固已知有歐陽子矣而洵也不幸墜在草野泥/塗之中而其知道之心又近而粗成而欲徒手奉咫尺)¶
(之書自託於執事將使執事何從而知之何從而信之/哉洵少年不學生二十五歲始知讀書從士君子游年)¶
(既已晩而又不遂刻意厲行以古人自期而視與己同/列者皆不勝己則遂以為可矣其後困益甚然後取古)¶
<pb:KR3k0030_WYG_091-9a>¶
(人之文而讀之始覺其出言用意與己大異時復内顧/自思其才則又似夫不遂止於是己已者由是盡燒曩)¶
(時所為文數百篇取論語孟子韓子及其他聖人賢人/之文而兀然端坐終日以讀之者七八年方其始也入)¶
(其中而惶然懼觀於其外而駭然以驚及其乆也讀之/益精而其胷中豁然以明若人之言固當然者然猶未)¶
(敢自出其言也時既乆胷中之言曰益多不能自制試/出而書之已而再三讀之渾渾乎覺其來之易矣然猶)¶
(未敢以為是也近所為鴻範論史論凡七篇執事觀其/如何嘻區區而自言不知者又將以為自譽以求人之)¶
(知己也惟執事思其十年之心/如是之不偶然也而察之老蘇)東坡謝歐内翰書(天下/之事)¶
(難於改為自昔五代之餘文教衰落風俗靡靡日以墜/地聖上慨然歎息思有以澄其源䟽其流明詔天下曉)¶
(諭厥旨於是招來雄俊魁偉敦厚朴直之士罷去浮巧/輕媚叢錯采綉之文將以追兩漢之餘而漸復三代之)¶
<pb:KR3k0030_WYG_091-9b>¶
(故士大夫不深明天子之心用意過當求深者或至於/迂務竒者恠僻而不可讀餘風未殄新弊復作大者鏤)¶
(之金石以傳乆逺行者轉相模寫號稱古文紛紛肆行/後莫之或禁蓋唐之古文自韓愈始其後學韓而不至)¶
(者為孫樵自樵以降無足觀矣伏惟内翰執事天之所/付以収拾先王之遺文天下之所得以覺悟學者恭承)¶
(王命親執文柄意其必得天下之竒士以塞明詔軾也/逺方之鄙人家居碌碌無所稱道及來京師乆不知名)¶
(將治行西歸不意執事擢在第二其素所蓄積無以慰/士大夫之心是以群嘲而聚罵者動滿十百亦惟恃有)¶
(執事之知與衆君子之議論故恬然不以動其心猶幸/御試不為有司之所排使得搢笏跪起謝恩于門下聞)¶
(之古人士無賢愚惟其所遇蓋樂毅去燕不復一戰而/范蠡去越亦終不能有所為軾願長在下風與賔客之)¶
(末使其區區之心長有所發夫豈惟軾/之幸亦執事將有取一二焉東坡文集)¶
<pb:KR3k0030_WYG_091-10a>¶
　　翰林學士¶
　歴代㳂革(唐學士之職本以文學言語備顧問出入/侍從因得㕘謀議納諫諍其禮尤寵職林)¶
　(翰林院院者在銀臺門内以藝能伎術召見者之所/處也韋執誼翰林故事文書詔令則中書舍人掌之)¶
　(職林自太宗時名儒學士時召草制然猶未有名號/乾封以後始號為北門學士元宗初置翰林待詔掌)¶
　(四方表䟽批答應為文章復繼以詔敕文告悉中書/多壅滯始選朝官有詞藝學識者入居翰林供奉别)¶
　(旨然亦未定名制詔書敕猶或分在集賢開元二十/六年始以翰林供奉改稱學士别建學士院於翰林)¶
　(院之南俾專内命其後又置東翰林院於金鑾殿之/西隨上所在韋執誼翰林志選用益重而禮遇益親)¶
　(至號為内相又以為天子私人凡學士無定員下自/校書郎上及諸豐尚書皆為之入院一歳則遷知制)¶
<pb:KR3k0030_WYG_091-10b>¶
　(誥未知制誥者不作文書晉天福五年詔翰林學士/院公事宜並歸中書舍人自是舍人畫直者當中書)¶
　(制夜直者當内制至開運元年復詔翰林學士與中/書舍人分為兩制各置六員五代職官志本朝翰林)¶
　(學士掌内制制誥赦敇國書及官禁所用之文辭凡/后妃親王公主宰相節度使除拜則學士草詞授待)¶
　(詔書訖以進赦降徳音則先進草大詔命及外國書/則具本稟奏得畫亦如之凡拜宰相或事重者宣詔)¶
　(靣諭旨則給筆札書所得旨稟奏歸院具詞以進餘/遣内侍授中書省熟狀亦如之若已畫旨而有未盡)¶
　(則論奏貼正乘輿行幸則侍從以備顧問有所獻納/則請對或奏對凡初命為學士皆遣使就第宣詔旨)¶
　(召入院續㑹要淳化二年以翰林學士貫黄中蘇易/簡同知朝京官考課李沆權判吏部流内銓故事學)¶
　(士掌内庭書詔指揮邊事院達邊謀天子機事宻命/在焉不當豫外司公事蓋防纎微間或漏省中語故)¶
<pb:KR3k0030_WYG_091-11a>¶
　(學士院嘗在金鑾殿側號為深嚴自國朝太祖以來/藉其才用始令判三銓及知太常禮院事太宗實録)¶
　(天聖元年詔學士遇隻日至晚出宿蓋故事以雙日/鎖院隻日降麻也仁宗實録隆興改元詔學士及經)¶
　(筵官内宿稍復/祖宗故事同上)¶
事類北門(劉禕之遷右𢎞文館直學士髙宗宻與參決/政事以分宰相權時稱丨丨學士唐本傳)¶
東頭(敬宗喜為歌詩議置丨丨學士以/備燕狎劉栖楚薦熊望唐熊望傳)萬選(張鷟文詞/猶青銅錢)¶
(丨丨萬中時號/青錢學士唐音)三俊(唐李紳字公垂能歌詩諷誦多在/人口穆宗召為學士與李徳裕元)¶
(稹同在禁署時稱丨/丨情意相善同上)八甎(北㕔前堦有花甎道冬中以/日影及五甎為入直之候李)¶
(程性懶常過丨丨乃至衆/呼為丨丨學士李程傳)三昧(學士毎下直出門謂之/小丨丨出銀臺門上馬)¶
<pb:KR3k0030_WYG_091-11b>¶
(謂之大丨丨言去纒縛/而得解脱也翰林志)李謫仙(李白天寳初至長安見/賀知章知章見其文嘆)¶
(曰天上丨丨人也薦之元宗召至金/鑾殿奏頌一篇詔供奉翰林本傳)元才子(唐穆宗在/東宫有妃)¶
(嬪誦元稹歌詩以為樂曲者知是稹所為宫中呼為丨/丨丨荆南監軍崔潭峻歸朝出連昌宫詞一篇奏御穆)¶
(宗大恱即曰拜祠部郎中知制/誥後遷翰林學士元稹本傳)登瀛洲(太宗初作文學/館以房杜等十)¶
(八人為學士毎訪以詩書政事號十八學士命閻/立本圖像以章禮賢天下仰慕謂之丨丨丨唐書)置金¶
鑾(李白召見奏頌一篇帝大恱丨之丨丨殿出入翰/林中問以國政潜草詔誥人無知者李白集序)大¶
手筆(唐李徳裕吉甫之子穆宗即位召入翰林為學/士禁中書詔之丨丨丨多令徳裕草之本傳)大¶
述作(張說朝廷大述作多出其手帝好辭有所為必使/視草帝欲授大學士辭曰學士本無大稱固辭乃)¶
<pb:KR3k0030_WYG_091-12a>¶
(免本/傳)思如泉(唐陸贄為學士從幸奉天時機務塡委詔/書數百贄揮翰起草丨丨丨注初若不經)¶
(思慮既成之後莫不曲盡事情中於機㑹同舍皆伏其/能嘗啓徳宗今盗遍天下陛下宜痛自引過以感動人)¶
(心陛下誠能以言謝天下使詔書無所忌臣雖愚陋可/以仰副聖情庶令反側之徒革心向化徳宗然之故奉)¶
(天所下詔書雖武夫悍卒無不/揮涕感激多贄所為也陸贄傳)速若射(陸扆進為翰林/學士中書舍人)¶
(扆工屬辭敏丨丨丨注然一時書命同/寮目以為不及昭宗優遇之陸扆傳)論進獻(李絳為/翰林學)¶
(士孜孜以正諫為己任嘗極丨/中官縱恣方鎮丨丨之事本傳)次成敗(李絳元和中為/學士丨君臣丨)¶
(丨為連/屏同上)論次新書(劉禕之少以文辭稱遷右𢎞文館直/學士上元中興元萬頃等召入禁中)¶
(丨丨丨/丨本傳)多知典故(張垍為翰林博涉經/史丨丨丨丨張説傳)金鑾作賦(昭宗/嘗丨)¶
<pb:KR3k0030_WYG_091-12b>¶
(丨丨丨詔學士皆和獨陸扆就帝覽之嘆曰正元時陸/贄呉通元兄弟善内廷文後無繼者今朕得之陸扆傳)¶
金鑾草詔(見前置/金鑾注)檢討宸翰(元宗即位張說徐堅張九/齡徐安正等召入禁中謂)¶
(之翰林待詔王者尊極一日萬機四方進奏或詔從中/出雖宸翰所親亦資檢討謂之視草故常㨂當代文人)¶
(以備顧/問通鑑)參逮密政(唐韋綬徳宗時為翰林學士密政多/所丨丨帝嘗幸其院韋妃從㑹綬方)¶
(寢時大寒以妃蜀襭袍覆/而去其待遇如此韋綬傳)筆無㸃竄(杜讓能以學士從/僖宗在蜀闗東用)¶
(兵書詔雲委讓能詞才敏速丨/丨丨丨動中事機帝嘉之本傳)辭皆允切(唐劉瑑字子/全擢翰林學)¶
(士時宣宗始復闗隴裁處叢繁詔/書數十捉筆遽成丨丨丨丨本傳)北門候進(唐乾封後/劉懿之劉)¶
(禕之兄弟周思臧元萬頃范履氷皆以文辭詔入待詔/常於丨丨丨丨止持號北門學士天后時蘇味道韋承)¶
<pb:KR3k0030_WYG_091-13a>¶
(慶皆待詔禁中中宗時上官昭容獨當書詔之任/睿宗時薛稷賈膺福崔湜又代居其任通鑑)浴堂召¶
對(栁公權為翰林學士毎丨丨丨丨繼燭見跋語/猶未盡不敢取燭宫人以蠟涙揉紙繼之本傳)貯之¶
内庭(唐之貴文至矣後王慕承多以國柄付文士元和/初憲宗遵聖祖故事視有宰相器者丨丨丨丨繇)¶
(是釋筆硯而操化權者十/八九劉禹錫李絳集記)候於門外(唐李吉甫與裴垍/同直垍草吉甫除)¶
(平章制吉甫草武元衡制垂簾揮翰兩不相知垍盡紙/尾之後乃相慶賀禮絶之敬生於座中及明日院中學)¶
(士送至銀臺門而相府官吏丨丨/丨丨禁署之盛未之有也翰林志)呼而不名(陸䞇入翰/林年尚少)¶
(以材幸天子常以軰行丨丨丨丨帝所親倚至解衣衣/之雖外有宰相主大議而贄常居中參裁可否時號内)¶
(相本/傳)遇之頗厚(鄭絪為翰林知制誥在内職十三/年小心兢謙上丨丨丨丨本傳)侍御¶
<pb:KR3k0030_WYG_091-13b>¶
擡輦(姚崇為翰林學士明皇在便殿甚思姚崇論時務/七月十五日苦雨不止泥濘盈尺上令丨丨者丨)¶
(歩丨召學士來中/外榮之開元遺事)宫嬪呵筆(李白於便殿對明皇撰詔/誥時十月大寒筆凍莫能)¶
(書字帝勅丨丨十人侍白左右執牙筆/呵之白逐取而書其受聖眷如此同上)寳床賜食(李白/召見)¶
(明皇以七丨丨丨丨置/之金鑾殿李白集序)山池曲宴(宣宗雅好儒士毎丨/丨丨丨與學士屬和)¶
(詩什毎公卿出鎮亦賦詩餞行時/論以大中之政有正觀風通監)賜蓬池鱠(李白詩曰/荷浄蓮池)¶
(鱠天寒郢水醪唐學士初上丨食悉是丨丨丨夏至頒/水及酒以酒味和氷而飲蓋禁中郢水酒坊李白詩注)¶
賜蓮花炬(令狐綯遷學士夜對禁中燭盡帝以乘輿金/蓮炬送還院吏望見以為天子來及綯至皆)¶
(驚本/傳)賜中廐馬(唐制學士初入院丨丨丨丨/一匹謂之長借馬翰林志)給内厨食¶
<pb:KR3k0030_WYG_091-14a>¶
(毎宴飲無不先及毎慶賜無不先霑中廐/之馬代其勞内厨之膳給其食李白傳)更大典册(李/徳)¶
(裕擢翰林學士凡號令/大典册皆更其手本傳)不專辭藝(徳宗以叚文昌張仲/仁為學士韋貫之以)¶
(為學士以備顧問丨宜/丨取丨丨奏罷之唐書)父子並命(趙宗儒父驊徳宗欲/寵其門使一日並命)¶
(職/林)兄弟對掌(趙光逢為翰林學士光裔知制誥/丨丨丨丨内外命書士歆羡之)兄弟相¶
繼(于休烈二子益肅及休/烈相繼為翰林並同上)如見綺皓(唐李白布衣知名/明皇下詔召就金)¶
(馬降輦步迎丨丨丨丨置之/金鑾殿出入翰林開元遺事)不期頗牧(畢諴為翰林學/士党項羌擾河)¶
(西宣宗召學士對諴論&KR0008;羌之狀上曰丨/丨丨丨在吾禁中即用誠守河西本傳)便至公輔(睿/聖)¶
(登極叚文昌杜元穎不離内庭丨丨丨丨丨及寳厯以/後韋處厚恩深授選亦自翰林由是稍為故事或不至)¶
<pb:KR3k0030_WYG_091-14b>¶
(拜者以為耻/翰林内志)即拜平章(唐劉瑑始在翰林帝素禮遇至/是手詔追還後請問帝視案上)¶
(歴謂瑑曰為朕擇良日瑑跪曰某日良帝笑曰是日/卿可遂相丨丨詔丨丨中書門下丨丨丨丨事本傳)作¶
明河篇(宋之問天后朝求比門學士不許作明河賦以/見志其詩末曰明河可望不可親願得乘槎一)¶
(問津更將織女支機石還訪成都賣卜人則天見其詩/謂崔融曰非不知宋之問有竒才但恨有口過耳宋終)¶
(身慚憤口過謂/口臭耳本傳)進新樂章(是時禁中初重木芍藥明皇/在沈香亭謂左右曰對名花)¶
(賞妃子豈可用舊樂急就翰林命李白丨丨丨丨白應/詔揮筆立成其一章曰名花傾國兩相歡獨得君王帶)¶
(笑看解釋春風無恨恨沈/香亭北倚櫊干開元遺事)潤色之詞(公未為近臣所著/皆文士之詞也以)¶
(才麗為主自入為學士至宰相以後所執筆皆經/綸制置財成丨丨丨丨也劉禹錫韋處厚集記)昭毅¶
<pb:KR3k0030_WYG_091-15a>¶
之語(以識度為宗觀其發徳音福生人沛然如時雨褒/元老論功臣穆然如景風命相之册和而莊命將)¶
(之誥昭而/毅同上)頗知其人(姚洎為學士梁祖問及裴延裕曰/丨丨丨丨思敏洎曰向在翰林號)¶
(下水船梁祖曰卿便是/上水船也洎甚慚摭言)坐石摘葉(李琪毎臨流丨丨丨/木丨試草制詞朱梁)¶
(時果為翰林/學士瑣言)夢掌抽草(偽蜀辛寅遜丨丨中丨丨占者/曰君必遷翰林學士未幾果然)¶
(同/上)馮道賜紫(後唐莊宗即位除丨丨為省郎充/翰林學士自緑衣丨丨五代史)李瀚賜¶
緋(丨丨為翰林學士常升殿侍宴瀚衣緑遂丨丨與座/主和凝同為學士㑹凝入相瀚當草制命開凝閣盡)¶
(取器玩圖書以歸/其縱率如此摭言)並歸中書(石晉天福五年詔翰林學/士院公事宜丨丨丨丨舍)¶
(人自是舍人晝直者當中/書制夜直者當内制職源)分為兩制(石晉開運元年復/詔翰林學士與中)¶
<pb:KR3k0030_WYG_091-15b>¶
(書舍人丨丨/丨丨同上)詞學優長(咸平中陳彭年為學士上謂向/敏中曰彭年丨丨丨丨擢居清)¶
(近乆益謹/密長編)文詞贍蔚(周益公除翰林學士得旨撰記後/内直宣旨記丨丨丨丨言行録)¶
有宰相器(王旦為翰林學士中外皆以為丨丨丨丨嘗奏/事下殿真宗目送之曰與朕致大平必斯人)¶
(也事/畧)真侍從臣(歐陽脩在翰林仁宗見御閣春帖子讀/而愛之問左右曰學士歐某之文也乃)¶
(悉取宫中帖子閱之見其篇篇有意歎曰/舉筆不忘規諫眞侍從之臣也言行録)為好長者(晁/公)¶
(迴傳迴字明逺遷翰林學士真宗稱迴丨丨丨丨楊/億嘗謂迴所作書命無過褒而得代言之體事畧)誠¶
好翰林(神宗語呉奎曰已召王安石/丨丨丨丨學士也丁未録)神仙中人(周麟之/為學士)¶
(姿儀灑落進止凝重班冠玉笋/望之者意丨丨丨丨言行録)甘泉從臣(先朝翰林學/士不領他局)¶
<pb:KR3k0030_WYG_091-16a>¶
(故俸薄楊億為學士有乞郡表畧曰虚忝丨丨之丨/丨徒作若敖之餓鬼自後乃得判他局東軒筆録)禁¶
中頗牧(李文定公廸在眞宗時為學士上問陜西兵幾/何對曰臣向在本道以小册書兵馬粮草之數)¶
(以備調發今猶置佩囊中帝令深取之目黄門取紙/筆令具䟽帝曰不意頗牧復在帝禁中國史本傳)當¶
時楊劉(劉筠字子儀仁宗即位復召為翰林學士筠自/景徳以來居文翰之選與楊億齊名丨丨號為)¶
(丨丨三入/禁林事畧)以宿儒處(乾徳元年竇儀為翰林學士太祖/謂宰相曰深嚴之地當丨丨丨丨)¶
(之范質對曰竇儀清介重厚然頃自翰/林遷端明帝曰禁中非此人不可㑹要)非它官比(淳化/四年)¶
(以張洎錢若水並為翰林學士洎等赴上帝曰學士之/職清切貴重丨丨丨丨朕常重此官故事學士赴上有)¶
(勅設當令/設之同上)詔命簡明(綦崇禮再入翰林凡五年所撰丨/丨數百篇文丨意丨得代言之體)¶
<pb:KR3k0030_WYG_091-16b>¶
(而慷慨論事旡/所回避言行録)詔旨感動(公在帝側實代王言丨丨所/至讀者丨丨如陸宣公之在)¶
(奉天也尋入翰苑當羽檄旁午書詔塡委之會而/播告之修不匿厥旨樓攻媿集綦崇禮文集序)覽詔¶
甚恱(錢宣靖公若水為學士太宗禮遇殊厚嘗草腸趙/保忠詔云不斬繼遷存狡兎之三宂潜疑光嗣持)¶
(首䑕之兩端太宗覽之甚恱謂若/水曰此四句正道着我意言行録)視草甚勞(周必大為/學士召見)¶
(上謂公丨丨勞甚公奏旡汗馬之勞致此爵位上曰/翰墨之功豈小補哉若大述作固當煩卿繫年録)奏¶
闢諫路(王禹偁在翰林眞宗暇日召與論文禹偁丨曰/夫進賢黜不肖丨丨諍之丨彰為誥命施之四)¶
(海延利萬世王者之文也至于彫纎之言/豈足軫慮上曰卿愛朕之深者言行録)擇薦文士(王/淮)¶
(謚文定除翰林學士俾丨丨丨學行誼之丨公薦/鄭伯熊李燾程叔達三人皆彼擢用樓攻媿集)彭年¶
<pb:KR3k0030_WYG_091-17a>¶
全才(陳彭年咸平中為學士眞宗賜詩因謂向敏中曰/彭年詞學優長擢居清近父益謹宻多聞好學鮮)¶
(有偕者敏中曰丨丨丨丨也豈止於文雅雍容而已/至如㕘酌時務詳求物理皆出人意表上然之長編)賈¶
公副翰(副翰賈公黄中皆先達鉅/儒時丨丨為學士筆談)罕賜歌詩(咸平中上/作歌一首)¶
(賜學士陳彭年因謂向敏中等/曰頃命學士丨㑹丨丨丨長編)歸賜御書(周必大為學/士召見歸至)¶
(玉堂御史白居易七徳舞賜之後進呈皇朝文/鑑序上曰卿之文在廷莫及眞匠手也繫年録)賜玉堂¶
字(紹興二十五年五月髙宗御書玉/堂二大字賜學士周麟之同上)賜太官饌(淳化二/年十二)¶
(月諸學士在本院觀上所賜飛白書及三/等書體上聞之丨上尊酒丨丨設丨㑹要)院吏朱衣(故/事)¶
(學士在内中丨丨丨丨雙引李昉以太宗在南/衙朱衣一人前引昉亦去其一遂為例翰林志)官儀佩¶
<pb:KR3k0030_WYG_091-17b>¶
魚(滿宗孟為翰林學士神宗曰學士職清地近而丨/丨未寵自今宜丨丨學士佩魚自宗孟始事畧)太¶
宗親幸(學士院玉堂丨丨嘗丨丨至今學士/上日許正坐他日皆不敢坐筆談)髙宗復賜¶
(玉堂兩大字熙陵所書今亡矣周麟之為學士/從容以請丨丨丨丨焉今為翰苑盛事言行録)眞宗賜¶
詩(楊億為學士丨丨丨以丨曰善保興居/調飲食副予前席待名賢皇朝言行録)易簡答句(太/宗)¶
(賜學士蘇易簡詩曰君臣千/載會答曰忠孝一生心同上)步入掖門(國朝選人不得/乘馬入宫門天)¶
(聖中選人為館職目歐陽永叔軰始時號/步行學士皆自左掖門下馬步入筆談)雜坐客位(國/朝)¶
(學士循唐故事見宰相不具靴笏坐玉堂遣吏計㑹直/省官宰相出迎近時始具靴笏至中書與常&KR0257;官丨丨)¶
(於丨丨有移時不得見者/學士日益自卑翰苑羣書)持賜出身(韓門下維以賜出/身熙寕末丨除翰)¶
<pb:KR3k0030_WYG_091-18a>¶
(翰林學士寧中林彦振慮丨丨丨用韓例亦除翰林學/士國朝以來不由科第除者惟此二人同上按韓省試)¶
(中以兄億執政不就廷試後為/館職以至兩制未嘗賜第也)宜充脩史(元祐二年勅/新授翰林學)¶
(士充史館修撰張䇿修撰職名稍卑不/稱内廷宻重丨丨兼丨丨史續通典)主文同為(蘇&KR0257;/政易)¶
(簡登科時宋尚白為南省主文後七年宋為翰林學士/承旨而蘇相繼入院丨丨學士宋嘗贈詩云昔日曽為)¶
(尺木階今朝眞是青雲友歐陽文忠公亦王禹玉南省/主文相距十五年同為學士故歐公詩有喜君新賜黄)¶
(金帶顧我今為白髪翁之句二事/誠一時文物之盛也翰苑群書)入相居多(國朝自建/隆至熙寧)¶
(在翰苑者一百八人而入端揆者二十一人太祖九人/一相太宗三十二人四相眞宗十五人四相仁宗五十)¶
(二人九相神宗十人三相自建炎至淳熙在翰苑者七/十六人而入端揆者凡八人髙宗五十八人五相孝宗)¶
<pb:KR3k0030_WYG_091-18b>¶
(十八人三相/朝野雜記)學士乆次(丨丨丨丨者晁文元迴十六年/王文恭珪十三年王文忠堯臣)¶
(十二年宋文安白章文獻得象趙清獻抃楊内翰偉皆/十一年陶尚書穀丁文簡度皆十年&KR0034;尚書䝉蘇&KR0257;政)¶
(易簡賈&KR0257;政黄中李昌武宗諤孫文懿扑胡文公宿皆/九年徐常侍欽楊文公億皆八年歐陽常侍迴宋宣獻)¶
(綬歐陽公脩皆七年梁給事周翰李相州維呉兀獻殊/馮童靖元皆六年熙寜後學士率一二年即遷乆次者)¶
(三四年而已髙宗朝湯慶公孝宗朝周益周始皆六年/朝野雜記又學士再入三入者宋文安兩入凡二十年)¶
(李相州孫文懿皆十二年楊文忠公范文忠公皆九年/曾宣靖馮文簡皆七年葉道卿張文定皆六年宋景文)¶
(楊宣懿皆三入而止五年渡江後周益公再入凡九/年胡端明二入跨六年乆次者此二公而已同上)學¶
士三入(丨丨丨丨李文正劉中山子儀三入玉堂集云/三入翰林皆待詔宣獻公宋景文范景仁四入)¶
<pb:KR3k0030_WYG_091-19a>¶
(李邯五入而一不拜春明退朝録又渡江後三入者二/人胡端明交修王端明儼兩入者十六人張文靖守綦)¶
(寳學宗禮沈忠憲與求陳資政與義孫資政近劉閣學/才邵李侍郎椿年洪文安遵錢給事周材洪文敏邁劉)¶
(忠肅珙鄭資政聞周益公必大/王魯公淮倪侍郎思朝野雜記)父子入院(錢文僖公記/丨丨丨丨一)¶
(家李文正昌武以為極盛矣其後父子入院者又有四/家錢希白子飛梁仲素荘肅蘇儀甫子容洪忠宣景伯)¶
(景嚴景/盧同上)兄弟入院(錢文僖公記丨丨丨丨三家二竇可/象望之二李文靖相州二錢希白師)¶
(聖以為極盛矣其後兄弟入院者又九家二陳文惠康/肅二宋元憲景文二呉正肅正憲二韓康國持國二蘓)¶
(文忠文定二曽文肅文昭二宇文仲理仲通三洪文惠/文安景盧然洪氏父子兄弟入翰苑者四人古今所未)¶
(有也/同上)兄相弟草制(曽文昭公肇字子開上命魯公相適/視草禁中因舉數事為戒本朝學士)¶
<pb:KR3k0030_WYG_091-19b>¶
(弟章兄制惟韓氏與公士論榮之言行録又熙寧初韓/子華絳拜相其弟持國雍在翰苑神宗前期預令草制)¶
(注意厚矣持國懇辭兄弟之嫌得請元符未曾子宣爰/立其弟子開直北問特命草麻示眷寵也謝伋四六談)¶
(廛/)弟相兄草麻(宋錢惟演云希白於予為從兄也天聖/三年十二月予參鈞衡之命時希白當)¶
(制世稱丨拜丨丨丨丨/自古未有金坡遺事)草趙保吉詔(錢若水為學士太/宗禮遇殊厚嘗丨)¶
(賜丨丨丨丨有既除手足之親已失輔車之勢其辭甚/美太宗御筆批其後云依此詔本極好至今其子延年)¶
(寳藏之/言行録)撰選徳殿記(周益公除翰林學士得旨丨丨丨/丨丨又命書之後内直宣對傳旨)¶
(記文詞贍蔚既見上又/有博羙之稱言行録)一夕草五制(晁宗慤字世良眞/宗時為翰林學士)¶
(丨丨丨除將/相丨丨事畧)一夕草三制(哲宗元祐初除吕公著司空/平事事吕大昉左僕射范純)¶
<pb:KR3k0030_WYG_091-20a>¶
(仁右僕射上御闈殿見學士蘇軾曰吕公著以疾求去/不欲煩以事故以三公留之是夕鎻院苦寒詔賜宫燭)¶
(法酒軾丨丨丨丨丨俱畢且飲酒賦詩次/日以詩呈同院人皆服其精敏聞見録)如兩漢制詔¶
(治平四年以司馬光為翰林學士光辭以不能四六上/曰丨丨丨丨丨可也内侍以誥置光懐中光不得巳受)¶
(於是上疏論修心之要曰仁明武治國之要曰/信賞必罰用人之要願陛下勿以為迂闊長編)識三代¶
事迹(綦崇禮字叔厚覃思於學問文章彊記黙丨由唐/虞丨丨以暨國朝之隆君臣丨丨如指諸掌視唐)¶
(燕許常楊為不足道上毎曰綦/某之文有體眞學士也言行録)典誥命三十年(李昉嘗/謂諸子)¶
(曰我丨丨丨丨丨丨勞/役思慮而致疾事畧)在翰林七八年(蘇易簡由知制/詰入為學士及)¶
(掌誥命頗自刻勵丨丨丨丨丨丨/持受眷遇迴絶倫等國史本傳)獨有漁翁之嘆(白樂/天詩)¶
<pb:KR3k0030_WYG_091-20b>¶
(云元和六學士五相一漁翁王禹偁賀同在翰林而大/拜者三神山上曽陪鶴駕之游六學士中丨丨丨丨丨)¶
(丨王禹/偁集)獨稱年徳之髙(金鑾玉堂雜被絲綸之宻北㕔/東閣丨丨丨丨丨丨東坡謝表)¶
人物儒墨之榮(居是職者丨丨之選亦已極矣/丨丨丨丨亦已極矣蘇易簡集)先後左¶
右之臣(文臣有四友孔子曰自吾得回門人益親益有/四友焉維予之翰林先生文章議論以輔不逮)¶
(者蓋丨丨丨丨丨丨矣除王安石學士制又丨丨/丨丨以道義輔予豈將專文墨持草而已丁未録)¶
　　直學士院　附權直¶
　歴代㳂革(唐制官序未至而他官權攝者為直官塵/史云許敬宗直記室是也唐五代有翰林)¶
　(學士院而無權直會要本朝開寳二年以李昉盧多/遜並直學士院直院之名始也皇朝㑹要塵史云但)¶
<pb:KR3k0030_WYG_091-21a>¶
　(以資淺者為之其實正官也六年以知制誥張澹權/直翰林院而權直之名始此凡他官入院學士謂之)¶
　(直院學士俱闕他官暫行文書謂之權直㑹要乾道/九年十二月孝宗命崔大雅以秘書省正字兼翰林)¶
　(權直踰年以憂去淳熙五年九月復召為樞宻院編/修官始議以翰林乃書藝應奉者所居非專指詞臣)¶
　(也遂改為學士院權直自是葛楚輔趙大本熊子復/皆以學士院權直為名十六年正月倪正甫始復兼)¶
　(翰林權直紹熙後或稱學士院或稱翰林蓋不常云/朝野雜記國朝率以從官兼直院若左右史少監類)¶
　(止稱/權直)¶
事類居禁廷(周顯徳五年詔翰林學士職丨丨丨地居/親近與班行而既異在朝請以宜殊今後)¶
(當直下直學士並宜/令逐日起居五代史)訪時事(周世宗詔其當直學士仍/赴晩朝時世宗欲朝夕丨)¶
<pb:KR3k0030_WYG_091-21b>¶
(以丨丨故有/是詔連上文)長春宴(蘇易簡為參知政事引故事為請/詔自今當直學士與樞宻直學士)¶
(並頒丨丨殿曲/丨楊文公談苑)儤宿例(丨音豹丨丨自者行尚書左右/承侍郎以下入直名有差楊鉅)¶
(翰林/舊規)憑敗鼓(朱勝非字蔵一直學士院時事皆草創詔/書塡委而院無几案公嘗丨丨丨草詔然)¶
(文氣嚴重如/平時係年録)賜團扇(汪藻字彦章直學士院草髙麗荅/詔其不許入貢詔略曰壊晉館以)¶
(納車庶無後悔閉王闗而謝質匪用前規上顧輔臣稱/公得代言之體乆之麗人謝表至上復稱公貞拜翰林)¶
(學士以所御白團扇親書紫詔仍兼綰黄麻/似六經十字以賜縉紳榮之孫覿撰墓志)江南文士¶
(開寳二年李文正盧相並直學士院太平興國元年湯/恱徐鉉直學士院王克正張洎直舍人院四公皆丨丨)¶
(丨丨春明/退朝録)筍班神人(周麟之字茂振髙宗朝直學士院/姿儀洒落進止凝重班冠玉笋望)¶
<pb:KR3k0030_WYG_091-22a>¶
(之者意神仙/中人言行録)詳盡簡要(周麟之受詔撰張循王碑文成/奏御天筆批其後十八字曰誌)¶
(銘叙事丨丨造語丨丨披閱數四/但有嘆嘉士林傳翫以為寵同上)温純典雅(周益國文/忠公孝宗)¶
(朝直學士院上諭公卿所進/太上皇尊號丨丨丨丨同上)未即直拜(李昉入直翰林/先是盧多遜已)¶
(任學士太祖見昉在多遜下問其故宰相曰昉以/本官直學士院丨丨丨丨直拜學士在多遜之上)¶
權直有典誥體(紹興三十四年春直學士院湯思退以/禮部侍郎同知貢舉内制既闕官有命)¶
(監察御史王綸時暫兼權適劉婉儀進位貴妃綸草其/制上稱丨丨丨丨竟至大用前此無察官寓直禁林亦)¶
(盛事也周/益公文集)除崔端詩(乾道九年以丨丨/丨為翰林權直)¶
詩集待金門(晨趨紫禁中夕/丨丨丨詔李白)侍玉除(謬入金門丨丨丨/煩君問我意何如)¶
<pb:KR3k0030_WYG_091-22b>¶
(蟠木詎堪明王用籠禽徒與故/人踈白居易荅馬侍御見贈)裁鳯書(何處春深好春/來學士家鳯書)¶
(裁五色馬鬛翦/三花白居易)坐鑾殿(君王曉丨金丨丨只待/相如草詔來李商隠)銀花院¶
(丨丨懸丨榜風撼/引繩鈴李徳裕)紫薇天(白麻紅燭夜清漏/丨丨丨温庭筠)知内制(清/重)¶
(無過丨丨丨從來禮絶外庭人看花在處多隨駕召宴/無時不及身馬自賜來騎覺稳詩緣見徹語長新應憐)¶
(獨向名塲苦曾十餘年/浪過春賈至贈翰林)伴直廬(苑花似雪同隨輦宫月/如眉丨丨丨李白荅司)¶
(馬待/御)唐學士(視草北門丨丨丨擁旌西去漢將/軍馮道送承旨盧質赴河中節度)漢客星¶
(天上張公子宫中丨丨丨/杜甫贈翰林張四學士)紫誥兼綰(翰林逼華蓋鯨力/破滄溟丨丨仍丨)¶
(丨黄麻似/六經同上)紫殿承恩(丨丨丨丨歲金鑾入直年人/歸三島路日過八花塼韓渥)紅蠟¶
<pb:KR3k0030_WYG_091-23a>¶
香殘(紫薇芒動詞初出丨丨丨丨誥/未封温庭筠上翰林蕭舍人詞)青綸輝映(丨丨丨/丨輕前)¶
(古丹地深嚴隔世/塵賈黄中燕㑹詩)宸章照耀(丨丨丨丨詠詞/林李沆玉堂作)玉署深嚴¶
(六鰲雲海冠蓬萊丨丨丨丨/枕斗魁楊文公賀梁翰林)日上花塼(丨丨丨丨簾捲/後栁遮鈴索雨)¶
(晴初錢若/水玉堂作)詔出芝泥(丨丨丨丨封去潤朝迴蓮/燭賜來香楊徽之玉堂作)衣惹御¶
香(丨丨丨丨拖瑞錦筆宣皇澤/洒春霖李闕禁林讌㑹作)光分御燭(微散霖霖㸃/玉堂詞頭夜)¶
(下攬衣忙丨丨丨丨星辰爛拜賜宫壺雨露香/東坡玉堂鎖院苦寒詔賜宫燭法酒書呈同院)仙仗雲¶
軿(我無謫仙句待詔沈香亭空/騎内廐馬丨丨隨丨丨東坡)天上玉堂(人間風日不/到處丨丨丨)¶
(丨森寳書想見東坡舊居士/揮毫百斛寫明珠黄山谷)飛上金鑾(故人丨丨丨丨/殿東次韻錢穆)¶
<pb:KR3k0030_WYG_091-23b>¶
(父/)清浄玉堂(翰林承旨貴丨丨丨丨/中太宗皇帝賜蘇易簡)粉署重遊(丨丨丨/來憶舊)¶
(丨蟠桃開盡海山秋寧知不是/神仙骨上到鰲山最上頭宋祁)玉堂揮翰(丨丨丨丨手/知飛東坡)¶
玉堂鍾漏永(丨丨晝掩文書盡鈴/索不揺丨丨丨同上)宫壺雨露香(見前光/分御燭)¶
(注/)¶
　¶
　¶
　¶
　古今合璧事類備要後集卷二十二¶
