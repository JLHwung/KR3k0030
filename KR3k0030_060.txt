# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:03.748895
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 前集卷六十
<pb:KR3k0030_WYG_060-1a>¶
欽定四庫全書¶
　古今合璧事類備要前集卷六十¶
　　　　　　　　　　　　宋　謝維新　撰¶
　婚禮門¶
　　婚姻　附　(卜筮/姑舅)　(仙遇/兩姨)　(門望/師友)　(同姓士世婚/門下)¶
　　(貴婚/再嫁)　(富婚/續親)　(貧婚/約婚)　(有疾/求婚)　(㓜婚/强婚)　(晚婚/辭婚)　(再娶/)¶
事類婚姻(妻父曰丨壻父曰丨後漢順帝紀注婚者昏/時行禮故曰婚姻者婦人因夫故曰姻白虎)¶
(通/)室家(丈夫生而願為之有丨女/子生而願為之有丨滕文)隂禮(以丨丨教親則/人不怨注男女)¶
<pb:KR3k0030_WYG_060-1b>¶
(之禮也婚姻以時/則男女不怨曠禮)大倫(夫婦人倫之/大綱王吉云)好仇(窈窕淑女君/子丨丨詩)¶
嘉耦(丨丨曰妃怨/耦曰仇左傳)結褵(親丨其丨/九十其儀)繫援(董叔娶於范氏/曰將以求丨丨)¶
(也/)納采(將為婚必先媒通其言乃後使人丨其丨/擇之禮用鴈為䞇取其隂陽往來之義也)問名¶
(丨女丨而卜之知其/吉凶也禮如納采)納吉(卜於廟得吉兆復/使往告婚姻之事)納徵(用𤣥/纁不)¶
(用/鴈)請期(由夫家卜得吉日/乃使人往辭之)親迎(及納采問名請/期並用鴈也禮)合二姓¶
(丨丨丨之好上以事宗/廟下以繼後世也禮記)娶異姓(婚禮萬世之始也丨於/丨丨所以附逺厚别也)¶
(婚禮不賀人之序也郊特牲娶妻不娶同姓買妾/不知其姓則卜之注男女同姓其生不蕃坊記)占星¶
候(綢繆束薪三星在天注三星參也謂心星也心有尊/卑夫婦之象又為二月之合宿故嫁取者以為候焉)¶
<pb:KR3k0030_WYG_060-2a>¶
(昏而火星不見嫁娶之時也今我束薪於野乃見其在/天則三月之末四月之中見於東方故云不得其時詩)¶
(綢/繆)用昏昕(凡行事必丨丨丨注遣使行𤣥纁吉/禮必用昕時親迎乃用昏時婚禮)以著¶
代(婚禮所丨/丨丨也禮)不論財(婚娶而丨丨夷虜之道也君子不/入其鄉古者男女之族各擇德焉)¶
(不以財為/禮文中子)秦晉匹(秦伯納女五人於晉公子懷嬴與焉/奉匜沃盥既而揮之怒曰丨丨丨也)¶
(何以卑/我左傳)齊宋子(豈其食魚必河之魴豈其娶妻必丨之/姜豈其食魚必河之鯉豈其娶妻必丨)¶
(之丨/詩)桃夭宜室(丨丨婚姻以時也桃之夭夭灼灼其花/之子于歸丨其丨家注婦人謂嫁曰歸)¶
(國/風)梅實及時(標有梅男女及時也標有梅其實七兮/求我庶士迨其吉兮注喻始衰也同上)¶
蔦蘿施松(頍弁詩丨與女丨丨于丨柏施於/松上注丨寄生也女丨菟絲也)蒹葭倚玉¶
<pb:KR3k0030_WYG_060-2b>¶
(世説毛曽與夏侯共坐/時人謂丨丨丨丨也)歌詠鳯凰(司馬相如琴中挑文/君歌曰鳯兮鳯兮歸)¶
(故鄉遨遊四海求其凰又云鳯兮鳯兮從/我栖得托字尾兮永為妃徐陵玉臺新詠)詩喻魚水(齊/桓)¶
(公使管仲求寗戚戚應之曰浩浩乎育育乎管仲不知/婢子曰詩有之浩浩乎水育育者魚未有室家安召我)¶
(居注水魚喻人配偶寗戚有/伉儷之思故陳此詩管子)侍執巾櫛(晉太子圉為質/於秦將逃歸謂)¶
(嬴氏曰與子歸乎對曰子晉太子而辱於秦子之欲歸/不亦宜乎寡君之使婢子丨丨丨丨以固子也從子而)¶
(歸棄君命也不敢從亦不/敢言遂逃歸僖二十二年)示訓箕帚(庾衮孤兄女曰芳/將嫁衮乃刈荆苕)¶
(為箕帚/訓其女)天子主婚(韋后嘗為其弟洵與蕭至忠殤女㝠/婚至忠又以女妻后舅崔從禮子無)¶
(詖兩家合禮帝主蕭后主崔/時謂丨丨丨丨皇后娶婦)公主下嫁(杜中立開成初/文宗欲以真源)¶
<pb:KR3k0030_WYG_060-3a>¶
(臨真二丨丨降士族謂宰相曰民間脩婚姻不計官品/而上閥閱我二百年天子顧及崔盧邪詔宗正卿取世)¶
(家子以聞中立及校書郎衛洙得召見禁中拜著/作郎月中遷光禄少卿駙馬都尉尚真源長公主)婚嫁¶
已畢(向長字子平男女丨丨丨遂恣意遊五嶽名山相/謝靈運謂子尚曰男娶女嫁畢勑斷家事勿復)¶
(闗/)婚嫁相顧(諸葛恢大女適庾會會被蘇峻害其女改/適江霦次女適羊楷子衡娶鄧攸女於時)¶
(謝尚書求婚小女乃云羊鄧是平/婚江家我顧伊庾家伊顧我世說)因婚報德(呉師入郢/楚子取其)¶
(妹季芊以出楚昭王之奔鄭楚大夫鍾建負季芊以從/王將嫁季芊季芊辭曰所以為女子逺丈夫也鍾建負)¶
(我矣以妻鍾建以為樂尹定四五代和凝舉進士梁義/成軍節度使賀瓌辟為從事瓌與唐莊宗戰於胡栁瓌)¶
(敗脫身走獨凝隨之反顧見凝麾之使去凝曰丈夫當/為知己死吾恨未得死所爾豈可去也已而一騎追瓌)¶
<pb:KR3k0030_WYG_060-3b>¶
(幾及凝叱之不止即引弓射殺之瓌由此得免瓌歸戒/其諸子曰和生忠義之士也後必富貴爾其謹事之因)¶
(妻以女後官至太/子太傅封魯國公)棄妻别娶(後漢竇𤣥以形貌絶異天/子以公主妻之舊妻與𤣥)¶
(書别曰丨丨斥女敬白竇生卑賤鄙陋不如貴人妾日/以逺彼日以親衣不厭新人不厭故悲不可忍怨不可)¶
(去彼獨何人/而居我處)善謔成婚(栁子厚云亡妻楊氏今禮部郎/中凝之女許嫁於我柔日既卜)¶
(乃歸於栁氏恭惟先府君崇重友道於郎中最深髫稚/好言始於丨丨雖間在他國終無異辭凡十有三嵗而)¶
(二姓克合奉/初言也墓誌)荒陬無婚(栁宗元貶永州司馬移書言情/曰丨丨中少士人女子丨與為)¶
(丨世亦不肯與罪人親昵/以是嗣續之重不絶如綫)王謝門高(侯景請娶於王謝/上曰丨丨丨丨非)¶
(偶可於朱張以下/訪之通監梁紀)王滿非偶(齊沈約彈丨源嫁女與丨/璋男鸞彈文曰璋之下錢)¶
<pb:KR3k0030_WYG_060-4a>¶
(五萬源以所聘餘直納妾丨丨連姻/實駭物聽潘楊之睦有異於此文選)女皆乘龍(孫雋文/英與李)¶
(元禮俱娶太尉桓焉之女人謂/和叔元兩女乘龍言得壻如龍)壻不愜意(謝奕女道韞/初適王凝之)¶
(還甚不樂安曰王郎逸少子不惡汝何恨也答曰一門/叔父則有阿大中郎羣從兄弟則有封胡羯末不意天)¶
(壤之間乃/有王郎)女妻遊士(李白上裴長史書云乃杖劍去國/辭親逺遊南窮蒼梧東渉溟海見)¶
(鄉人相如大誇雲夢之事云楚有七澤遂來觀焉而/許相公家見招妻以孫女便憩息於此至移三霜焉)女¶
事館賔(見後聘/後登第)烏羊為禮(南史孔淳之與王敬𢎞為方/外之遊又申以婚姻敬𢎞以)¶
(女適淳之子遂以丨丨丨所乘車轅提壺丨丨至於盡/歡共飲迄暮而歸或怪其如此答曰固亦農夫田父之)¶
(禮也隱/逸傳)㯽榔成俗(唐南蠻歌羅國中其俗嫁/娶納丨丨多至三百盤)斥去帷幔¶
<pb:KR3k0030_WYG_060-4b>¶
(范文正公之子純仁娶婦將歸或傳婦以羅為帷幔者/公聞之不悦曰羅綺豈帷幔之物耶吾家素清險安得)¶
(亂吾家法敢持至吾/家當火於庭遺事)不論資裝(司馬温公曰文中子曰/婚娶論財夷虜之道也)¶
(夫婚姻者所以合二姓之好上以事宗廟下以繼後世/也今世俗之貪鄙者將娶婦先問資裝之厚薄將嫁女)¶
(先問聘財之多少至於立契約云某物若干某物若干/以求售女者亦有既嫁而後欺紿負約者是乃駔儈鬻)¶
(奴賣婢之法豈得謂之士大夫婚姻哉其舅姑既被欺/紿則殘虐其婦以攄其忿由是愛其女者務厚資裝以)¶
(悅其舅姑殊不知彼貪鄙之人不可盈厭資裝既竭則/安用汝女哉於是質其女以責貨於女氏貨有盡而責)¶
(無窮故婚姻之家往往終為仇讎矣是以世俗生男則/喜生女則戚至有不舉其女者用此故也然則議婚姻)¶
(有及於財者皆勿與為婚姻可也○又曰凡議婚姻當/先察其壻與婦之性行及家法何如勿茍慕其富貴壻)¶
<pb:KR3k0030_WYG_060-5a>¶
(茍賢矣今雖貧賤安知異日不富貴乎茍為不肖今雖/富貴安知異日不貧賤乎婦者家之所由盛衰也茍慕)¶
(一時之富貴而取之彼挾其富貴鮮有不輕其夫而傲/其舅姑者養成驕妒之性異日為患庸有極乎借使因)¶
(婦財以致富依婦勢以取貴茍/有丈夫之志氣者能無愧乎)嫁娶異宜(安定胡先生/遺訓嫁女必)¶
(須勝吾家娶婦必須不若吾家或問其故曰嫁勝吾家/則女之事人必欽必戒婦不若吾家則事舅姑必執婦)¶
(道曽孜/滌記)童稚不許(司馬温公曰世俗好於襁褓丨丨之/時輕許為婚亦有指腹為婚者及其)¶
(既長或不肖無賴或有惡疾或家貧凍餒或喪服相仍/或從官逺方遂至棄信負約連獄致訟者多矣是以先)¶
(祖太尉書曰吾之男女必俟既長然後議婚既通書/不數月必成婚故終身無此悔乃子孫所當法也)¶
卜筮鳯占和鳴(懿氏卜妻陳敬仲其妻占之是謂鳯凰/于飛和鳴鏘鏘有媯之後將育子姜五)¶
<pb:KR3k0030_WYG_060-5b>¶
(世其昌並于正卿八/世之後莫之與京左)龜筮從長(晉獻公欲以驪姬為夫/人卜之不吉筮之吉公)¶
(曰從筮筮短龜長/不如從長同上)¶
仙遇華陽玉女(南昌蕭防得第為句容簿縣有三茅宫/九錫亭瑞芝館碧奈洞防遍遊之至玉)¶
(晨觀有青童請至大門金書牌曰華陽洞又至一門曰/蘂珠殿有一人紫袍稱東方大夫名朔為華陽洞王謂)¶
(曰公之逺袒蕭史真人臠董雙成與公為婦扶侍者雲/英夫人秉扇者呉綵鸞許飛瓊接引者梁玉清衛承莊)¶
(姮娥結髪麻姑合&KR0543;中夜梁玉清衛承莊引防至蘂珠/殿禮後堂見一女子乃舊曽見諸葛氏交拜梁玉清致)¶
(辭曰丨丨丨丨聖世才郎仙凡契合如鳯求凰今夕相/偶和鳴鏘鏘夀筭天地慶衍無疆禮畢宴於蘂珠殿曲)¶
(終青童召防曰雙成夫人請君暫起防避席恍若夢覺/四顧已失蘂珠殿矣但見左右深林茂草尋玉晨觀歸)¶
<pb:KR3k0030_WYG_060-6a>¶
(縣已半山防遂休/官入山雲堂廣記)天台仙女(劉晨阮肇入丨丨山棌藥/迷道見二女顔容絶妙邀)¶
(過家設酒行夫婦之道住半年/還家已後失所在續齋諧記)裴航雲英(見夤/縁類)蕭史弄¶
玉(弄玉家蕭史善以簫/作鳯鳴後隨鳯飛去)¶
門朢女娶高國(見後/辭婚)不與凡裔(尚宫宋若昭欲以學名/家家亦丨欲丨寒鄉丨)¶
(丨為姻/對孔帖)多尚閥閱(山東士人丨丨丨丨後雖衰其子孫/猶負世朢凡嫁娶必多邀錢幣故人)¶
(謂之賣/婚唐史)皆取勲貴(唐初王妃王壻丨丨當世丨丨名臣/家未嘗尚山東舊族後房元齡魏徴)¶
(李勣復與婚故朢不減然每姓第其房望雖一姓中高/下懸隔李義府為子求婚不得始奏禁焉其後天下衰)¶
(宗落譜昭穆所不齒者皆/稱禁婚家益自貴同上)好求甲門(張説丨丨山東婚/姻與張氏親者皆)¶
<pb:KR3k0030_WYG_060-6b>¶
(為丨丨四姓鄭氏不離滎陽崗頭盧/潭底李土門崔皆為顯族國史補)婚皆名族(李日知/貴諸子)¶
(方總角皆通婚/名族時人譏之)帝后姻戚(竇威帝嘗引入卧内謂曰昔/周有八柱國吾與公家是也)¶
(今我為天子而為内史令事固有不等耶威懼頓首謝/曰臣家在漢再為外戚至元魏有三皇后今陛下龍興)¶
(臣復以姻戚進夙夜懼不克任帝笑曰公有三后族夸/我邪闗東人與崔盧婚者猶自矜大公世為帝戚不亦)¶
(貴乎/孔帖)族屬姻家(李敬之進吏部尚書凡三娶皆山東舊/族又與趙李氏合譜故臺省要職多丨)¶
(丨丨/丨)不附宰相(王義方魏證異之欲妻以夫人之姪辭/不取已而證薨乃取其女人問其故曰)¶
(初丨丨丨丨今/感知己故也)引就清列(李德逺與李林甫善常慕山/東著姓為婚姻丨丨丨丨)¶
同姓昭公孟子(陳司敗問丨丨知禮乎孔子曰知禮曰/君娶於呉為同姓謂之呉丨丨君而知)¶
<pb:KR3k0030_WYG_060-7a>¶
(禮孰不/知禮)晉侯四姬(丨丨内實有丨/丨焉皆同姓左)崔盧非古(任薛王劉/丨丨之婚)¶
(丨丨也何以眡譜注任薛出黄帝/王劉出舜崔盧出帝嚳文中子)盧慶同宗(丨蒲癸娶/丨舍女丨)¶
(丨也人謂之曰男女辨姓子何不避宗何也曰宗不予/避之余焉避之詩賦斷章予所取求焉惡避宗注茍有)¶
(求於慶氏不復避宗譬/如賦詩直取斷章之義)以劉嫁劉(晉劉頌嫁女臨淮陳/矯矯本劉氏子與頌)¶
(近親出養於姑改姓陳氏中山劉氏譏之頌曰舜後姚/虞陳田本同根系而世皆為婚禮律不禁今與此同議)¶
(為昏/可也)以王娶王(司空陳萊王基當世大儒而不達禮為/子納司空王沉女以姓同源異○王莽)¶
(娶王咸女以為源/異不同而娶之)¶
世婚劉范世姻(丨氏丨氏丨為婚丨注劉/氏周卿范氏晉大夫左)鄭王世婚(鄭/崇)¶
<pb:KR3k0030_WYG_060-7b>¶
(字子游本高宻大族/世與王家相嫁娶也)潘楊世親(楊經字仲武潘岳作誄/文云藉三葉世親之恩)¶
(而予之姑余之伉儷焉/丨丨之睦有自來矣)朱陳世好(事見/詩集)¶
姑舅秦女事晉(晉太子圉為質於秦秦歸/河東以懐嬴妻之左傳)劉女適費(蜀/費)¶
(觀劉璋璋妻乃觀之/族姑璋又以女妻觀)姑女得壻(温嶠丨有丨屬嶠覓壻/嶠自有婚意答曰佳壻)¶
(難得但得如嶠如何姑曰何敢希汝比也後日嶠報姑/云已丨丨矣門地壻身不減嶠因下玉鏡臺一枚姑大)¶
(喜既交婚禮畢姑女披紗扇撫掌/大笑曰我固疑是老奴果如所卜)舅子結姻(老蘇女㓜/而好學慷)¶
(慨能文適其母之兄程濬之子之才詩曰汝母之兄汝/伯丨求以厥丨來丨丨鄉人嫁娶重母黨雖我不肯將)¶
(安云蘇集姑以/上係姪娶  女)姪從其姑(晉獻公筮嫁伯姬於秦遇/歸妹之睽姪其從姑左傳)母¶
<pb:KR3k0030_WYG_060-8a>¶
娶其黨(叔向欲娶申公巫臣氏其丨欲丨丨丨/叔向曰吾母多而庶鮮吾懲舅氏矣)性似我¶
家(李膺之姑為鍾皓兄之妻生子瑾好學慕古與膺同/年俱有令名膺祖太尉脩常言瑾似我家性以膺妹)¶
(妻/之)妻以小女(張鎰㓜女倩娘見外甥王宙美容範嘗戯/曰後當以小女妻之後為夫妻陳翰異聞)¶
(録/)戱呼王郎(王仙客劉振之甥也振有女曰無雙小仙/客數嵗皆㓜穉丨丨相狎振妻常呼仙客)¶
(為丨丨子舅以/上係甥娶  女)¶
兩姨大喬小喬(喬公二女皆國色孫䇿納/丨丨周瑜納丨丨呉志)蕭郎陸郎(蕭/嵩)¶
(與陸象先為僚壻宣州夏榮善相謂象先曰/陸郎十年位極人臣然不及丨丨一門盡貴)姊妹妯娌¶
(崔休弟之子愍字長謙刺史盧尚之以長女妻之休為/子悛求其次女曰家道多由婦女欲令丨丨丨丨尚之)¶
<pb:KR3k0030_WYG_060-8b>¶
(感其義於是/同日成婚)兄弟婚姻(郭逸有二女長女妻崔浩次女/復妻其弟詩曰丨丨丨丨無胥)¶
(逺/矣)¶
師友妻以己子(子謂公冶長可妻也雖在縲絏/之中非其罪也以其子妻之語)妻以兄¶
女(子謂南容邦有道不廢邦無道免於刑戮以其兄之/子妻之語○戴逵字安道性不樂當世常以琴書自)¶
(娯師事徵士范宣於豫/章宣異之以丨丨妻焉)從婦翁學(後漢馬融有俊才初/京兆摰恂以儒術教)¶
(授隠於南山不應徵聘名重闗西融從其遊學博通經/籍恂竒融才以女妻之○後漢鮑宣妻桓氏字少君宣)¶
(嘗就少君父學父竒其清苦以女妻之裝送甚厚宣不/悦曰少君生富驕習美飾吾貧賤不敢當禮少君乃悉)¶
(歸侍御服飾更着短布裳與宣共挽鹿車歸鄉里拜姑/畢提甕出汲修行婦道宣官司隸校尉子永中興初為)¶
<pb:KR3k0030_WYG_060-9a>¶
(魯郡守永子昱從容問少君曰太夫人寧復識挽鹿車/時不對曰先姑有言存不忘亡安不忘危吾安敢忘乎)¶
與婦翁親(前京房字君明淮南憲王舅張博/從房學易以女妻房房丨相親)序婦翁文¶
(李漢少事韓愈辱知最厚韓愈以/女妻之嘗編昌黎文仍為之序)傳婦翁業(葛洪好神/仙導養法)¶
(師事太守鮑𤣥𤣥以内學逆占將來/見洪深重之以女妻洪洪丨丨𤣥業)為女覓壻(後魏劉/延明年)¶
(十四就博士郭瑀學弟子五百餘人瑀有女選壻惟有/心於延明别設一席曰吾有一女欲覓一快女壻誰坐)¶
(此者吾當妻焉延明奮衣坐曰/延明其人也瑀遂以女妻之)為孫娶婦(范蜀公名鎮/字純仁少學)¶
(於鄉先生龎直温直温之子昉卒於京師/公娶其女丨丨婦養其妻子終身係鄰舍)¶
門下士以才見竒(魏公孫瓚字伯珪為郡小吏為人美/姿儀性辨惠侯太守竒其才以女妻)¶
<pb:KR3k0030_WYG_060-9b>¶
(焉/)因相知貴(王鍔為辛果下偏禆一旦擊毬馳騁酣鍔/向天呵氣高數丈若匹練上衝果謂妻曰)¶
(此極貴相/以女妻之)廐中騏驥(刺史杜廣初為劉景廐卒景執手/曰久負賢者告其妻曰吾為女求)¶
(夫三十年不覺丨丨/有丨丨於是妻之)幃外鸛雀(唐裴寛為潤州參軍刺/史韋詵有女擇所宜歸)¶
(登樓見人於後圃有所瘞藏訪諸吏曰參軍裴寛居也/詵問狀答曰適有人以鹿為餉不敢自欺故瘞之詵歎)¶
(異乃引為按察判官許妻以女歸語妻曰嘗求佳壻今/得矣明日丨其族使觀之寛時衣碧瘠而長既入族人)¶
(皆笑笑呼為碧丨丨詵曰愛其女必以為/賢公侯妻也何以貌求人卒妻寛本傳)¶
貴婚已貴而娶(唐相白敏中始娶已朱紫/矣嘗戱其妻曰接脚夫人)登第後娶(宋/李)¶
(象字昭文應進士丨丨宰臣劉昫愛其才以猶女妻之/呉氏越州山隂人父母賢之謂必得名士乃可為配李)¶
<pb:KR3k0030_WYG_060-10a>¶
(䕫之名聞朝廷繼/擢高第遂以妻之)未第不娶(富文忠嘗謂邵伯温曰吾/之年二十八登第方娶當)¶
(先公先夫人時丨丨/决丨許丨聞見録)娶後登第(王沂公曾初就殿試時/固己有盛名李文靖公)¶
(沆為相適求壻語夫人曰吾得壻矣乃舉公姓名曰此/人今此不第後亦當為公輔是時吕文穆家亦求姻於)¶
(沂公公聞文靖之言曰李公/知我遂從李氏唱名果第一)聘後登第(杜祁公少時客/濟源有縣令者)¶
(能相人厚遇之與縣之大姓相里氏議昏不成祁公亦/别娶久之祁公妻死令曰相里女子當作國夫人矣相)¶
(里兄弟二人前却祁公之議者兄也令召其弟曰秀才/杜君人材足依也當以女弟從之議遂定其兄尤之弟)¶
(曰杜君令之重客令之意其可違兄悵然曰姑從之俾/教諸兒讀書耳祁公未成婚赴試京師登科相里之兄)¶
(厚資往見公曰婚已定議其敢違某既出仕頗憂門下/無與教兒讀書者爾凡遺却之相里之兄大慙以歸祁)¶
<pb:KR3k0030_WYG_060-10b>¶
(公既娶相里夫人至從官以兩郊禮奏異/恩任相里之弟後官至員外郎並同上)¶
富婚資裝遣嫁(後漢鮑宣妻桓氏字少君裝送資賄甚/盛宣不悦妻乃悉歸侍御服飾更着布)¶
(裳/)錢幣賣婚(見前/門朢)¶
貧婚陳平席門(丨丨少時家貧好讀書及長可娶婦富/人莫與者貧者平亦愧之户牖富人張)¶
(負有女孫五嫁夫輙死人莫敢娶平欲得之邑中有大/喪平家貧侍喪以先往後罷為助負見之喪所獨視偉)¶
(平平亦以故後去負隨平至其家家乃負郭窮巷以丨/為丨然門外多長者車轍負歸謂其子仲曰吾以女孫)¶
(與丨丨仲曰平貧不事事一縣中盡笑其所為獨奈何/與之女負曰固有美如陳平長貧者乎卒與女為平貧)¶
(乃假貸幣以聘子酒肉之資以内婦負戒其孫曰母以/貧故事人不謹事兄伯如事乃父事嫂如事乃母平既)¶
<pb:KR3k0030_WYG_060-11a>¶
(取張氏資用益/饒游道日廣)相如壁立(司馬丨丨㑹卓文君新寡以/琴心挑之遂奔而其家徒四)¶
(丨丨既為夫妻王孫悦乃/厚與錢百萬及僮婢焉)練裳遣嫁(後漢逸民戴良有/五女家貧每有求)¶
(婚輙便許嫁丨丨布/被竹筒木履而遣之)賣犬遣嫁(呉隠之將嫁女謝石知/其貧素遣女必當率薄)¶
(乃令移㕑帳助其經營使者至/見婢牽犬賣之此外蕭然無辦)¶
有疾納舅盲女(北史崔巨倫有姊明惠有才行因患眇/一目内外親族莫有求者其家議欲下)¶
(嫁之巨倫姑趙國季叔𦙍之妻聞其慚感曰吾兄盛德/不幸早世肯令此女屈事卑族乃為子翼納之時人歎)¶
(其義/識)娶姨廢女(唐孫㤗姨老以二女為託曰長女損一/目汝可妻其女弟姨卒取其姊或詰之)¶
(答曰人有廢/疾非泰何適)不許辭疾(華隂吕君舉進士聘里中女未/行既中第婦家言曰吾女故無)¶
<pb:KR3k0030_WYG_060-11b>¶
(疾既聘而後盲敢辭吕君曰既聘而後盲君不為欺又/何辭遂娶之生五男子皆中進士第其一人丞相汲公)¶
(是也后/山叢談)不背前約(劉廷式本田家鄰舍翁有女約與為/婚契濶數年廷式登第歸鄉訪鄰翁)¶
(而翁已死女因病雙瞽家極困餓廷式使人申前好而/女之家辭以疾仍以傭耕不敢姻士大夫廷式曰與翁)¶
(有約豈可以翁死女疾而背之乎卒與成婚閨門極睦/其妻相㩦而後行凡生數子廷式嘗坐小譴監司欲逐)¶
(之嘉其美行遂為之濶畧其後妻死哭之/極哀東坡高其行為文以美之夢溪筆談)¶
㓜婚㓜議母黨(周恭叔自太學早年登科丨丨丨丨之/女登科後其女雙瞽遂娶焉愛過常人)¶
(伊川曰某未三十時亦做/不得此事尹氏言行録)早娶外氏(傅咸泥陽人六嵗/從母省繼外祖母)¶
(嚴氏嚴氏曰此千里駒/也以其妹之女妻之)¶
<pb:KR3k0030_WYG_060-12a>¶
晚婚枯楊生稊(丨丨丨丨老夫得/其女妻易大過)枯楊生華(丨丨丨丨/老婦得其)¶
(士夫/同上)三十未娶(禹年三十丨丨行塗山有白狐九尾造/禹塗山人歌曰緌緌白狐九尾龎龎成)¶
(子家室乃都攸昌禹遂娶之吕氏春秋○顔延/年好讀書無所不覽行年丨丨猶丨婚南史)四十無¶
室(阮脩字宣子丨丨未有室王敦等斂錢為婚皆名士/也時慕之者求入錢而不得晉本傳  康節先生作)¶
(元名君傳曰年四十未/有室願為妻者不拒)隱居絶婚(齊何㸃丨丨不仕丨/丨何尚之强為娶任)¶
(氏禮畢將親迎㸃涕泣求執本心遂罷既老又娶魯國/隠者孔嗣女雖昏亦不與妻相見别宇以處之人莫諭)¶
(其意張融為詩嘲之曰惜哉/何處士薄暮遘荒淫南史)處士燕爾(處士陳貺閩人/有詩名五十方)¶
(娶有慶之者曰丨丨新郎丨丨安乎答曰呵呵僕少處/山谷莫預世事不知衣裾之下有此珍美嗣主徵之或)¶
<pb:KR3k0030_WYG_060-12b>¶
(問細君置之何所對曰暫寄師叔寺中或曰婦人年少/為德不一何不防閑答曰鎻之矣或曰其如水火何曰)¶
(鑰匙已付之/矣江南野史)¶
再娶妻亡再娶(衛玠妻父樂廣有海内重名議者以為/婦翁氷清女壻玉潤以天下大亂移家)¶
(而行至江夏玠妻先亡征南將軍山簡見之甚相欽重/簡曰昔戴叔鸞嫁女惟賢是與不問貴賤况衛氏權貴)¶
(門户令朢之人乎/於是以女妻焉)姑女為繼(温嶠事見姑舅注/○又互見繼室類)¶
再嫁生子再嫁(聲伯之母不聘穆姜曰吾不以妾為姒/生聲伯而出之嫁於齊管于奚生二子)¶
(而寡以歸聲伯聲伯以其外弟為大夫而嫁其外妹於/施孝叔郤犨來聘求婦於聲伯奪施氏婦以與之婦人)¶
(曰鳥獸猶不失儷子將若何曰吾不能死亡婦人遂行/生二子於郤氏郤氏亡歸二子於施氏施氏逆諸河沈)¶
<pb:KR3k0030_WYG_060-13a>¶
(其二子婦人怒曰已不能庇其伉儷而亡之又不能/字人之孤而殺之將何以終遂誓施氏成公十一年)喪¶
夫再嫁(諸葛恢女嫁庾亮子會婦既寡不復出嫁此女/性兇强無有登車理恢既許江霦婚乃移家近)¶
(之後誑女云宜徙於是家人一時去獨留女在後比其/覺已不復得出江暮來女哭罵彌甚積日漸歇江暝而)¶
(入宿但在對床上後觀其意轉江乃詐魘良久不寤聲/氣轉急女乃呼婢云喚江郎覺江於是躍來就之曰我)¶
(自是天下之男子卿何事而乃見喚耶既爾相闗不得/不與人語女黙然而慙情誼遂篤恢女既改適與亮書)¶
(及之答曰賢女尚少故其宜/也感念亡兒若在初沒世説)張女五嫁(陳平/事)文君新寡¶
(相如事○並/見貧婚類)四燈正坐(筍采爽之女為隂喻妻而夫早/亡爽逼嫁與太原郭奕采入郭)¶
(氏家暮乃去帷帳建丨/丨按劍丨丨郭不敢通)三年不言(李元盛后尹氏好學/初適扶風馬元正再)¶
<pb:KR3k0030_WYG_060-13b>¶
(為元盛繼室以再/醮之故丨丨丨丨)鸞鏡對舞(&KR0290;賔王獲一鸞不鳴夫人/曰丨見類則鳴乃垂丨以)¶
(照之鸞覩影乃/悲鳴而舞異苑)膠弦重續(漢武帝時西海有獻膠五兩/者武帝射於甘泉宫帝弓弦)¶
(斷西使乞以所進膠續之弦兩頭遂相着曰可以/射終日不斷帝大悦因名續弦膠博物志借用)¶
續親以妹繼室(韓須如齊逆女齊陳無宇送女致少姜/少姜有寵於晉侯晉侯謂之少齊少姜)¶
(卒齊侯使晏嬰請繼室於晉曰寡君不腆先君之適以/備内官焜燿先人之望則又無禄早世隕命寡人失望)¶
(君義不忘先君之好惠顧齊國辱收寡人徼福於太公/丁公二公齊先君照臨敝邑鎮撫其社稷則猶有先君)¶
(之適及遺姑姊妹若而人君若不棄敝邑而辱使董振/擇之以備嬪嬙寡人之望也韓宣子使叔向對曰寡君)¶
(之願也寡君不能獨任其社稷之事未有伉儷在衰絰/之中是以未敢請君有辱命惠莫大焉若惠顧敝邑撫)¶
<pb:KR3k0030_WYG_060-14a>¶
(有晉國賜之内主豈惟寡君舉羣臣實受其/貺其自唐叔以下實寵嘉之遂成婚左傳)再娶少女¶
(崔浩娶郭逸女逸妻王氏竒浩以為得/壻後女亡故以少女繼婚浩遂重結好)繼納小妹(李行/修娶)¶
(王仲舒女其㓜妹從其後女亡仲舒託行修續/親夢女曰納小妹則妾幸矣李遂續王氏婚)擇娶九¶
姨(龍圖劉公曄未第前娶尚書晃之長女早亡而趙氏/猶有二妹皆未適人既而劉公登科晃捐館夫人復)¶
(欲妻之使媒妁通意劉曰若有武有之德則不敢為姻/如言禹别之州則庶可從命葢劉公不欲七姨為匹意)¶
(欲九姨議親故也夫人諾曰諺云薄餅從上揭劉郎纔/及第豈得便揀㸃人家女劉曰非敢有擇但七姨骨相)¶
(寒薄遂娶九姨後生七子皆至大官七姨後適闗生/竟不第落泊寒餒暮年劉氏養之終身青箱雜記)再¶
娶小姨(歐陽公修與王宣徽拱辰同為薛簡肅公子壻/文忠公先娶長女王拱辰娶其次後文忠丨丨)¶
<pb:KR3k0030_WYG_060-14b>¶
(其妹故文忠有舊女壻為新/女壻大姨夫作小姨夫之戯)¶
約婚指腹為婚(賈復與五校戰大破之復傷瘡甚光武/驚曰失吾名將聞其婦有孕生女邪我)¶
(子娶之生男/耶我女嫁之)懷孕許婚(韋放字元直與呉郡張率皆有/側室懹孕因指腹為昏其後各)¶
(産男女未及成長而率亡及為北徐州刺史時有貴族/請昏者放曰吾不失信於吾友乃以息岐娶率女又以)¶
(女適率子時稱/放能篤舊南史)齎裝尋約(東都仁和里裴尚書寛子孫/衆盛實為名閥天后時宰相)¶
(魏元同選為壻未成婚而魏陷羅織獄家徙鎮嶺表及/北還女已踰笄其家無以為資剪下髪為尼有一尼自)¶
(外至曰女福豐厚必有令匹子孫將遍天下宜北歸/家人遂不敢議及荆則裴賫裝以迎矣出栁玭家訓)登¶
第申好(見有疾類/不背前約)¶
<pb:KR3k0030_WYG_060-15a>¶
求婚玉田得璧(見夤/縁類)文書銜袖(唐處士侯高將嫁其女/曰吾一女怜之必嫁官)¶
(人不以與凡子王適懐竒負氣曰吾求婦久矣聞侯翁/可人意且闈其女賢謾謂媒嫗曰吾明經及第即官人)¶
(侯翁女幸嫁若能令侯公許我即進百金嫗諾公曰誠/官人即取文書來適計窮吐實嫗曰無苦我祗得一卷)¶
(書粗若告身者我袖以往公未必取視公望見丨丨丨/丨果信不疑曰足矣以女適王氏韓王適碑○以上男)¶
(家求/女)可求佳對(晉元帝謂劉隗曰鄧/氏晉妹卿丨為丨丨)敬慕公子(宗連謂/趙元叔)¶
(曰鄙人切不自量丨丨丨丨今有一女願為箕帚妾/公子意何如元叔遂聘為妻  以上係女家求男)¶
强婚强使委禽(鄭徐吾犯之妹美公孫楚聘之矣公孫/黒又使强委禽焉女曰子晢誠美矣抑)¶
(子男夫/也左傳)强使婚昵(唐于頔常怒判官薛正倫奏貶陜州/長史比詔下頔中悔奏復署舊職正)¶
<pb:KR3k0030_WYG_060-15b>¶
(倫死以兵衛其居/丨丨孽子丨丨)何愛一女(孫破虜呉夫人早失父母/與弟景居孫堅聞其才貌)¶
(欲娶之呉氏親戚將拒焉夫/人曰丨丨丨丨以取禍乎)以安六親(中宮常侍唐衡/欲以女妻汝南)¶
(傳公明不娶轉以女妻荀彧彧父緄慕衡勢誡彧娶之/為論者所譏臣松之云時閽竪用亊四海屏氣尤懼唐)¶
(衡威權莫二順則六親以安違則大禍立至斯以存易/亡之由昔蔣詡娶於王氏無損清高之操緄之此婚庸)¶
(何傷乎/典畧)¶
辭婚以逺悔婚(王褒偉元與管彦為友約男女為婚彦/後葬父於洛陽褒遂别嫁其女謂彦弟)¶
(馥曰昔嫁姊妹皆逺吉凶斷絶今賢兄葬父洛陽而京/邑豈吾結好之意哉馥曰嫂齊人也當還褒曰豈有葬)¶
(父洛陽而隨妻去齊/如此去就何婚之有)因隙絶婚(王珣兄弟皆謝氏壻以/猜嫌致隙太傅遂與珣)¶
<pb:KR3k0030_WYG_060-16a>¶
(兄弟絶婚珣在東聞安薨便出京師詣族弟獻之曰吾/欲哭謝公獻之驚曰所朢於法䕶於是直前哭之甚慟)¶
(法䕶珣小字○魏袁術字公路為子索/吕布女後布怨術女已在塗追還絶婚)怒郤求婚(王述/字懷)¶
(祖子坦之為桓温長史温欲為子求婚於坦之及還省/父而述愛坦之雖長太猶抱寘膝上坦之因言温意述)¶
(大怒遽排下曰汝竟癡耶詎/可畏温面而以女妻兵耶)辭弗與婚(魏王謙為大將/軍何進長史進)¶
(以名公之胄欲求為婚見/其二子使擇焉謙弗許)一語謝絶(謝尚書裒求婚諸/葛恢小女恢曰我)¶
(不能與謝/裒兒婚)一語敗盟(白敏中為相嘗欲以進士侯温為/子壻且有日矣其妻盧氏曰身為)¶
(宰相願為我壻者多矣已既姓白又以侯氏子為壻必/為人呼作白侯耳敏中乃止焉○以上係女家辭婚)¶
辭齊非偶(春秋鄭太子忽有功於齊齊侯請妻之忽/丨人問其故答曰人各有偶丨大丨吾丨)畏¶
<pb:KR3k0030_WYG_060-16b>¶
霍權盛(漢雋不疑字曼倩為京兆尹大將軍霍/光欲以女妻之不疑畏其盛大固辭)張範辭¶
袁(魏丨丨字公儀袁隗欲/以女妻範範丨不受)亘諧辭劉(丨丨字伯緒劉表/欲以姪女妻之辭)¶
(因陳張處/拒不受)不為亂倫(晉陸玩為侍中司空兄&KR0110;為尚書/僕射録光禄事父英高平相玩子)¶
(納尚書令王導初至江左請婚於陸陸曰培/塿無松栢薰猶不同器玩丨丨丨丨之始)不結高門¶
(見擇/婦門)以妻讓兄(蒼吾繞娶妻而美讓與其兄/讓則讓矣非禮之讓也家語)辭室與弟¶
(敝無存之父將室之辭以與其弟曰此行也不/死必娶高國注言欲立功娶卿相女係男辭婚)¶
詩集結婚(冉冉孤竹生結根太山阿與君為新婚兔絲/附女蘿兔絲生有時夫婦㑹有宜千里逺丨)¶
(丨悠悠隔山陂思君令人老軒車來何遲傷彼蕙蘭花/含英揚光輝過時而不來將隨秋草萎君亮執高節賤)¶
<pb:KR3k0030_WYG_060-17a>¶
(妾亦何為/古樂府)擇婦(天下無正聲悦耳即為娯人間無正色/悦目即為姝聲色非相逺貧富則有殊)¶
(貧為時所棄富為時所趍紅樓富家女金縷繡羅襦見/人不歛手嬌癡二八初母兄未開口已嫁不須臾緑窻)¶
(貧家女寂寞二十餘荆釵不直錢衣上無真珠幾聞人/欲聘臨日又踟躇主人會良媒置酒滿玉壺四坐且勿)¶
(飲聽我歌兩途富家女易嫁嫁早輕其夫貧家女難嫁/嫁晚孝於姑聞君欲娶婦娶婦意何如白居易議婚)¶
貴婚鳴鸞桂樹(舉士江南子各以能詩聞一來取高第/官佐東宫軍迎婦丞相府誇映秀才羣)¶
(丨丨丨丨間觀者何/紛紛韓送陸暢詩)碧雞蓮幕(蔡君謨娶葛常之祖姑/清源君已而赴漳南幕)¶
(常之曽祖通議贈詩曰藻思舊傳青管夢哲科新/試丨丨才乍依仲寳丨花丨更下温郎玉照臺)玉京¶
狀頭(盧儲投卷謁李翺尚書長女及笄見文尋繹數四/曰此人必為狀頭李聞之乃慕為壻來年果狀頭)¶
<pb:KR3k0030_WYG_060-17b>¶
(及第過殿試徑赴佳期作催粧詩曰昔年將去丨丨遊/第一仙人許丨丨今日已成秦晉會早教鸞鳯下粧樓)¶
青桂嫦娥(袁筠娶蕭安女言定未幾而擢第羅隠詩/云細看月輪還有意定知丨丨近丨丨)¶
富婚金屏繡褥(杜詩李監宅屏開金孔雀褥隠繡/芙蓉門闌多喜色女壻近乘龍)繡襦¶
甲帳(文蕭抵山西睹一姝歌曰若能相伴陟仙壇應得/文蕭駕采鸞自有丨丨并丨丨瓊臺不怕雪霜寒)¶
貧婚(見擇/婦注)¶
世婚兩姓婚姻(徐州古豐縣有村曰朱陳去縣百餘里/桑麻青氛氲機梭聲札札牛駒走紛紛)¶
(女汲澗中水男採山上薪縣逺官事少山深人俗淳有/財不行商有丁不入軍家家守村業頭白不出門生為)¶
(陳村氏死為陳村塵田中老與㓜相見何欣欣一村唯/丨丨世世為丨丨親疎居有族少長遊有羣黄雞與白)¶
<pb:KR3k0030_WYG_060-18a>¶
(酒歡會不隔旬生者不逺别嫁娶先近隣死者不逺葬/墳墓多遶村既安生與死不苦形與神所以多夀考往)¶
(往見𤣥孫我生禮義鄉少小孤且貧離亂失故鄉骨肉/多散分江南與江北各有平生親存者終日别逝者隔)¶
(年聞悲火燒心曲愁霜侵鬢根一生/若如此長羨陳村民白樂天朱陳村)一村嫁娶(向年顧/陸丹青)¶
(手畫作朱陳嫁娶圖聞道一村唯兩姓不將門户嫁崔/盧○我是朱陳舊使君勸農曽入杏花村而今風雨那)¶
(堪畫縣吏催錢夜打門東坡/題陳季常所蓄朱陳村圖)¶
㓜婚十四為婦(妾髮初覆額折花門前劇郎騎竹馬來/遶床弄青梅同居長千里兩小無嫌猜)¶
(丨丨丨君丨羞顔未嘗開低頭向暗壁千喚不一迴十/五始展眉願同塵與灰常存抱柱信豈上望夫臺十六)¶
(君逺行瞿唐灧澦堆五月不可觸猿鳴天上哀門前舊/行迹一一生蒼苔苔深不可掃落葉秋風早八月蝴蝶)¶
<pb:KR3k0030_WYG_060-18b>¶
(黄雙飛西園草感此傷妾心坐愁紅顏老早晚下三巴/預將書報家相迎不道逺直至長風沙李白長千行)¶
結髮為妻(兔絲附蓬麻引蔓故不長嫁女與征夫不如/棄路旁丨丨丨丨子席不煖君床暮婚晨告)¶
(别無乃太怱忙君行雖不逺守邊赴河陽妾身未分明/何以拜姑嫜父母養我時日夜令我藏生女有所歸雞)¶
(狗亦得將君今生死地沉痛迫中腸誓欲隨君往形勢/反蒼黄勿為新婚念努力事戎行婦人在軍中兵氣恐)¶
(不揚自嗟貧家女久製羅襦裳羅襦不復施對君洗紅/粧仰視百鳥飛大小必雙翔人事多乖迕與君永相望)¶
(杜新昏别○程正叔言婚姻結髮無義欲去之久矣言/結髪為夫婦者只稱其少小也如言結髮事君結髪事)¶
(匈奴只言初上頭時也豈謂合髻子/耶子厚云絶非禮義便當去之語録)¶
晩婚猶是孩兒(陳嶠子景山數舉不遂暮年獲一第鄉/里以儒家女妻之時近耳順矣合&KR0543;之)¶
<pb:KR3k0030_WYG_060-19a>¶
(夕嶠自成詩云彭祖尚年八百嵗陳/郎丨丨小丨丨客皆絶倒南部新書)不見年少(盧彖有/子弟暮)¶
(年猶為校書郎晚娶崔氏崔有詞翰結褵之後微有嫌/色盧因請賦詩以述懷為戯崔立成曰不怨檀郎年紀)¶
(大不怨檀郎官職卑自恨妾身/生較晚丨丨檀郎丨丨時同上)藕花作愁(白藕作花風/已秋不堪殘)¶
(睡更回頭晚雲帶雨歸飛急去作西窻一夜愁此趙德/麟細君王氏所作也德麟既鰥居因見此篇遂與之為)¶
(親余以為此二十八/字媒也魚隱叢話)桃花相笑(劉原父再婚歐公以詩/戯之云仙家千載一何)¶
(長浮世空驚日月忙洞裏丨丨莫/丨丨劉郎今是老劉郎西清詩話)¶
再婚嫁玉簮中折(井底引銀瓶歌石上磨玉/簮丨成丨央丨白氏六帖)寶月修圓¶
(玉斧修成寶月圓月邊/仍有女乘鸞王荆公)¶
<pb:KR3k0030_WYG_060-19b>¶
辭婚賦鷂子詩(高越燕人舉進士文價藹然鄂帥李簡/賢之將妻以女越竊諭其意丨丨丨丨)¶
(一絶書於壁不告而去詩曰雪𤓰星眸衆所歸摩天/專待振毛衣虞人莫謾張羅網未肯平原淺草飛)¶
　¶
　¶
　¶
　¶
　¶
　古今合璧事類備要前集卷六十¶
