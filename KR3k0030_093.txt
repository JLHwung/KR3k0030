# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:04.436618
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 後集卷二十四
<pb:KR3k0030_WYG_093-1a>¶
欽定四庫全書¶
　古今合璧事類備要後集卷二十四¶
　　　　　　　　　　　　宋　謝維新　撰¶
　臺諫門¶
　　諫院(諫議大夫/正言)　(司諫/)¶
　歴代㳂革(見百官類首/)¶
事類保氏(丨丨掌諫王惡注曰諫省/以禮義正之周禮地官)箴尹(丨丨楚之官/亦諫臣也吕)¶
(氏春/秋注)坐反(齊桓公有丨丨三人諫臣五人/舉過者三十人劉軻上崔相書)諫臣(見上/注)皁¶
<pb:KR3k0030_WYG_093-1b>¶
囊(凡章表皆啓封其言宻/事得丨丨也漢官儀)青蒲(元帝寝疾史丹直入卧/内頓首伏丨丨流涕言)¶
(前本/𫝊)白馬(光武臨朝或有惰容張湛輒諫其失常乘白/馬帝每見湛輒言丨丨生復諫矣後張湛傳)¶
諫官(漢元帝時辛慶忌上書曰願明主垂寛容之/聼崇丨諍之丨廣忠直之路前辛慶忌傳)諫臣¶
(鄭昌宣帝時上疏曰聖主置丨諍之丨/者非以崇髙防逸豫之生也前刑法志)補郡(宣帝時悉/出博士諫)¶
(大夫丨丨國守相以蕭望之為平原守望之上疏曰悉/出諫官以丨丨吏所以憂其末而忘其本朝無諫官則)¶
(不知過前/蕭望之傳)入闥(武帝以汲黯為淮陽守黯曰臣願/出丨禁丨拾遺補過前汲黯傳)軔輪¶
(申屠剛嘗慕汲黯史鰌之為人光武嘗欲出游/諌不聼遂以頭丨乘輿丨帝遂為止後本傳)引裾(魏/文)¶
(帝欲徙翼州十萬户辛毗諫帝不/荅而起毗隨而丨其丨三國魏志)入閣(唐王珪帝曰朕/雖不明幸諸公)¶
<pb:KR3k0030_WYG_093-2a>¶
(數相諫諍王珪曰古者天子有争臣七人諫不用則相/繼以死今陛下開聖徳収采芻言臣願竭狂瞽佐萬分)¶
(一帝乃詔諫官隨中書門/下及三品官丨丨本傳)叩墀(唐敬宗好游畋劉栖楚/曰臣以諫為官使陛下)¶
(負天下之機請碎首以謝遂以/為丨龍丨血被面劉栖楚傳)鳴陽鳯(唐髙宗自韓瑗/褚遂良之死内)¶
(外以言為諱髙宗造奉天宫李善感始上書/極言之時人喜之謂之鳯鳴朝陽李善感傳)立仗馬(唐/李)¶
(林甫居相蔽欺天子耳目諫官皆持禄養資無敢正言/者補闕杜璡再上書斥為下邽令因以語動其餘曰君)¶
(獨不見丨丨丨乎終日旡聲而食三品芻豆一鳴/則黜之矣雖欲不鳴得乎由是諌諍路絶矣本傳)元素¶
回天(張丨丨諌太宗修洛陽官魏證嘆曰張公論事/遂有丨丨之力可謂仁人之言其利溥哉本𫝊)陽¶
城守閣(徳宗朝裴延齡誣逐陸贄等帝怒甚無敢言丨/丨聞曰吾諌官不可令天子殺無罪大臣乃約)¶
<pb:KR3k0030_WYG_093-2b>¶
(拾遺王仲舒等丨延英丨上疏極論延齡罪慷慨引/義申直贄等累日不止聞者寒懼城愈勵唐陽城傳)閣¶
中論事(穆宗立數荒昵吐蕃方強鄭覃與崔郾等延對/曰陛下新即位宜側身勤政而内耽宴嬉外事)¶
(游畋帝不懌顧宰相蕭俛曰是皆何人俛曰諌官因詔/覃曰閣中殊不欵後為我言當見卿延英時乆無丨丨)¶
(丨丨者至是/人相慶本傳)側門論事(大歴十二年詔曰諌官所獻封/事不限早晩任進狀來所由門)¶
(司不得輒有停滯如須丨丨丨丨亦/隨狀面奏即便令引對代宗實録)燕游必在(唐太宗/時王珪)¶
(魏證為諫官文皇雖丨丨寢食之間王魏丨丨其所猶/以為視聼之未廣也因命三品以上入議軍國大事必)¶
(遣諫官一人隨入以/參騐之唐賢良策)辭議罕聞(唐詔百官言事曰朕曰/有所念直丨讜丨時或)¶
(丨丨五七諫臣其人安在眷/懐於此耿嘆良深唐大詔令)不可一二(憲宗元和二年/謂幸臣曰朕見)¶
<pb:KR3k0030_WYG_093-3a>¶
(文皇行事少有過差諫臣論諍往復數見况朕之寡昧/今後事或未當卿等事當丨論丨丨丨丨而止實録)¶
俄去五六(唐憲宗問李絳曰比諫官多朋黨論奏不實/皆䧟謗訕欲黜其尤者若何綘曰人臣進言)¶
(豈易哉如欲陳十事丨而丨丨丨及時以聞而削其半/故上達者纔一二今乃欲譴訶之使直言箝口非社稷)¶
(利也/本傳)疏凡十九(國朝范忠文公鎭字景仁仁宗未有繼/嗣嘉祐初得疾中外危恐公獨奮曰天)¶
(下事尚有大於此者乎即上丨/丨章丨丨上鬢髪為白言行録)論至四五(劉元城安世/字器之遍歴)¶
(言路正色立朝知無不言言無不盡每以辨是非邪正/為先進君子退小人為急其面拆廷争至雷霆之怒赫)¶
(然則執簡却立伺天威少霽復前極論一時奏對且前/且却者或至四五殿廷觀者皆汗縮竦聼退則咨嗟嘆)¶
(服至以俚語目之/曰殿上虎同上)豈可謗時(田錫字表聖嘗曰吾立朝/以來封章五十二奏皆諫)¶
<pb:KR3k0030_WYG_093-3b>¶
(臣任職之常事也丨丨藏副示後/丨丨賣直悉取焚之東都事畧)務存大體(陳忠肅公/瓘字塋中)¶
(公在言路知無不言然議論持平丨丨丨/丨彈擊不以細故未嘗及人私過言行録)綴兩省班(熙/寜)¶
(八年同知諫院范百禄言今脩起居注直舍人院則丨/小丨丨丨同知諫院則絀而不與非明職分勤官守之)¶
(意詔令丨小丨/丨丨職官分紀)賜五品服(歐陽文忠公脩慶歴增諫員/取敢言士公首被選以太常)¶
(丞知諫院丨丨/丨丨言行録)規諫諷諭(左右諌議大夫各一人從四/品左右司諌各一人正七品)¶
(左右正言各一人從七品同掌規諫諷諭凡朝廷有闕/失大事則廷争小事則論奏會要神宗正史職官志)¶
從容論議(治平元年同知諫院吕誨奏先帝朝諫官奏/對即左右近侍皆引避故丨丨丨丨無泄於)¶
(外分/紀)號為四諌(慶歴厭天下乆敝而選用歐陽脩余/靖蔡襄王素為諌官丨丨丨丨長編)親¶
<pb:KR3k0030_WYG_093-4a>¶
除三諫(慶歴中除歐陽脩余靖王素為諌官蔡君謨以/詩賀之曰御筆丨丨丨丨官諠然朝野盡相歡)¶
(昔時流落丹心在自古忠賢得路難好竭謀猷居帝右/直須風采動朝端世間萬事皆塵土留取功名乆逺㸔)¶
(三人以其詩薦除/為諌官言行録)言兵民計(范鎭知諌院丨中書主民/樞宻主兵三司主財各不)¶
(相知故財巳匱而樞宻益兵無窮民巳困而三司取財/不巳請使中書樞宻通知丨丨財利大丨與三司取制)¶
(國用東/都事畧)為朋黨論(初范公貶饒州朋黨之論起歐公丨/丨丨丨以進改右正言知制誥仍知)¶
(諌院言/行録)上禦戎十策(王禹偁為諫官丨丨/丨丨丨涑水記聞)置言官一簿¶
(范宗尹因奏事言趙鼎由司諫遷殿中非故事上曰朕/除言官即置一簿攷其所言多寡此祖宗舊制外廷不)¶
(之知也鼎所言四十事/已行三十六事長編)言君子小人(范忠宣公純仁為/諌官前後屢上丨)¶
<pb:KR3k0030_WYG_093-4b>¶
(以休兵省事節用富民進丨丨也丨丨愛人材申公論/為急崇聚斂事苛刻親讒佞任偏聼為戒其於君子小)¶
(人之際尤反復激切/無所諱避言行録)斥大臣權倖(包孝肅公拯字希仁/知諫院數論丨丨丨)¶
(丨丨請罷去内降曲恩又列上唐魏鄭公三/疏請置坐右以為龜鑑别條七事多見采納)言天下大¶
計(呉文肅公奎字長文初仁宗春秋髙而皇嗣未立公/自為諫官即為上丨丨丨丨丨願早有所繋後因奏)¶
(事上留語曰將有所置以維大本公/再拜賀因復進勸已而皇子遂定)請日蝕罷宴(富公/弼知)¶
(諌院康定元年正旦丨丨公請丨丨執政不可後/使夷還者云彼中罷宴仁宗深悔之並言行録)安用¶
如此諌官(慶歴中余靖歐陽修王素蔡襄為諌官力引/石介范仲淹曰石介剛正天下所聞然性亦)¶
(好異使為諌官必以難行之事責人君以必行少拂其/意則引裾折檻叩頭流血無所不為主上雖富有春秋)¶
<pb:KR3k0030_WYG_093-5a>¶
(然無失徳朝廷政事亦自修/舉丨丨丨丨丨丨也長編)¶
詩集賜牋(榮班聯錦繡諌/紙丨丨藤元稹)補衮(丨丨諌官能用/儒吾道益山谷)¶
　　諫議大夫¶
　歴代㳂革(秦置諌大夫掌論議多至數十人漢武帝/元狩中更置後漢增為諌議大夫後漢書)¶
　(曰來歙父仲哀帝時為諫議大夫誤矣隋亦曰諫議/大夫置七人屬門下省煬帝廢唐武徳中復置龍朔)¶
　(二年改為正諌大夫後又置諌議大夫開元以來廢/正諫大夫復諌議大夫正元四年分為左右右𨽻門)¶
　(下右𨽻中書元和元年勅左諌議大夫宜去左字其/右諌議大夫四員並停續通典國朝承五代之弊官)¶
　(失其守官職差遣纔以定俸入而不親職諌議大夫/司諌正言皆須别降勅許赴諌院供職者方為諌官)¶
<pb:KR3k0030_WYG_093-5b>¶
　(王彦輔塵史亦有領他職而不與諌諍其由它官領/者帶諌院以兩省官充掌供奉諫諍凡朝廷闕失大)¶
　(大則廷議小則上封兩朝志眞宗天禧元年詔兩省/置官六員不兼職務三年以李虚己為諌議大失充)¶
　(職其後員闕不補天聖初上封者以為言詔以孔延/魯劉隨並為右正言而諌大夫兼他職猶故也長編)¶
　(明道元年陳執中為諌官屢請置院於是以門下者/為諌院徙舊省於左掖之西置諌院自此始麈史慶)¶
　(歴四年詔自今除諌官毋得用見在輔臣所薦之人/元豐正名左右諌議大夫為諌垣之長專言責焉職)¶
　(畧左𨽻門下右𨽻中書同掌規誎諷諭凡朝政闕失/大臣至百官任非其人三者至百司事有失當皆得)¶
　(諌正四朝志靖康元年詔臺諌天子耳目之官宰執/不當薦舉當出親擢立為定制續會要中興之初因)¶
　(舊制設左右諌議大夫司諌正言屬門下中書後省/建炎二年詔諌議大夫下𨽻兩省别置局於後省之)¶
<pb:KR3k0030_WYG_093-6a>¶
　(側許與兩省官相見議則以登聞檢鼓院專𨽻焉中/興會要紹興元年詔中書門下兩省併為中書二年)¶
　(詔中書門下後省諌院官吏並依/舊赴三省内元置局處供職同上)¶
事類宿徳(漢武帝因集置諌大夫皆/名儒丨丨為之初學記)軼才(前漢王褒字/子淵益州刺)¶
(史王襄奏褒有丨丨乃徴褒既至詔褒/為聖主得賢臣頌擢為諌大夫本傳)名儒(鮑宣字子/都好學明)¶
(經哀帝初徴為諌大夫每居位常上書諌争其言少文/多質時丁傅用事董賢貴幸宣上書曰臣道迫大義官)¶
(以諌為職不敢不竭愚上/以宣丨丨優容之前本傳)潔行(貢禹以明經丨丨者聞/元帝召為諌大夫虚己)¶
(問以政事/前本傳)著郎(前漢兩龔皆楚人勝字君賔舍字君倩/二人相並丨名丨故世云楚兩龔少皆)¶
(好學明經何哉薦勝徴為諌大夫引見勝薦龔舍及寗/夀侯加有詔皆徴勝曰切見國家徴醫巫尚為駕徴賢)¶
<pb:KR3k0030_WYG_093-6b>¶
(者宜駕上曰大夫乘私車來邪勝曰唯有詔/為駕龔舍候加至皆為諌大夫兩龔鮑宣傳)守節(王章/遷諌)¶
(大夫在朝廷名敢直言後為王鳯䧟死賛曰/王章剛直丨丨不量輕重以䧟刑法前本傳)忠直(蓋寛/饒對)¶
(策髙第遷諌大夫數上疏諌後奏封事上以寛饒怨謗/下其書諌議大夫鄭昌愍傷寛饒丨丨憂國上書訟寛)¶
(饒罪曰臣以諌/為名不敢不言)迂闊(王吉少好學明經宣帝徴為諌大/夫時帝修武帝故事許史王氏貴)¶
(盛吉上疏曰願言及儒生述舊禮明王制毆一世之/民躋之仁夀之域上以其言丨丨不甚寵異之也)言¶
任子(王吉為諌大夫又丨舜湯不任三公九卿而舉臯/陶伊尹今俗吏得丨丨弟無益於民上以為迂闊)¶
(吉遂謝/病免)諌立后(劉輔上書言得失召見上羙其材/擢諌大夫丨成帝丨趙倢伃為丨)言制¶
度(龔勝為諌大夫數上書丨百姓貧吏不良風俗薄/丨太奢刑太深賦斂太重宜以儉約為先並本傳)言¶
<pb:KR3k0030_WYG_093-7a>¶
災異(劉向本名更生以行修餙擢為諌大夫元帝即位/與蕭望之等同心輔政乃上封事臣幸得以骨肉)¶
(備九卿竊見災異並起念忠臣雖在/畎畝猶不㤀君惓惓之義也本傳)當聖心(辛慶忌上/書曰劉公)¶
(前以縣令見今為諌大夫此其言必/有卓絶切至丨丨丨者前劉輔𫝊)數忠言(後漢王良/字仲子拜)¶
(諌議大夫丨有丨丨以禮/進止朝廷敬之後本𫝊)言宦官(陳陶拜諌議大夫靈/帝時上疏丨丨丨云)¶
(臣恨不列稷契伊周之徙而/與比干龍逢為儔袁崧漢書)諌夷樂(陳禪入拜丨議大/夫時西南丨獻丨)¶
(及幻人明年元㑹作之於庭安帝與羣臣共觀大竒之/禪獨舉手大言曰夾谷之㑹齊作侏儒之樂仲尼誅之)¶
(帝王之庭不宜陳/夷狄之技後本傳)清謹髙亮(梁商曰周舉丨丨丨丨可/任諌議大夫續漢書周舉)¶
(𫝊/)公直蹇正(後漢韋彪字孟達上議曰諌議之職應用/丨丨之士通才丨丨有補益於朝者本𫝊)¶
<pb:KR3k0030_WYG_093-7b>¶
李法無改(丨丨性剛有節上疏論椒房宦官免官八年/徴為諫議大夫正言直辭丨丨於舊後本傳)¶
王登喜得(後漢張普惠為諫議大夫任城丨丨謂普/惠曰不丨君丨諫議惟喜諫議得君分紀)為¶
供奉官(元和六年御史中丞竇易直奏諫議大夫至拾/遺御史中丞至殿中侍御史並丨丨丨丨續通)¶
(典/)創諌院印(大歴十二年諫議大夫薛之望奏諌官所/上封章皆樞宻毎進一封即須門下中書)¶
(兩省印署文牒毎有封奏人且先知請别賜丨丨丨庶/免漏泄至太和九年始創諌院印以院之印為文同上)¶
諌官入閤(唐珪丨為諫議大夫嘗進曰昔者天子有争/臣七人諫不用則相繼以死今陛下開聖徳)¶
(收采芻言臣願竭狂瞽佐萬分一帝可乃詔諌官隨中/書門下及三品丨丨珪推臣納善毎存規益帝益任之)¶
(職/林)諌議知匭(唐武后垂拱中置匭四區列朝堂東方青/匭銘名延恩南方丹匭銘曰招諌西方素)¶
<pb:KR3k0030_WYG_093-8a>¶
(匭銘曰申寃北方𤣥匭銘曰通𤣥以諌議大夫補闕拾/遺等一人充使丨丨事毎曰所有投書至暮則進官志)¶
仗下與言(唐宋璟神龍初為吏部侍郎中宗嘉其直令/兼諫議大夫内供奉丨丨丨丨得失本傳)¶
閣中抗論(唐鄭覃為諌議大夫穆宗不恤政事喜遊覃/宴與同我廷奏諫入帝初不恱顧宰相蕭俛)¶
(曰此時乆無丨丨奏事覃/等丨丨人皆相賀本傳)有諌臣體(唐孔鄭元和初改/諌議大夫侃然忠)¶
(讜丨丨丨之丨上疏論時/政四條帝意嘉納同上)有諍臣風(唐文宗嘗於便殿/召栁公權論事切)¶
(直忤旨周墀為之惴慄公權詞氣益堅上徐謂之曰朕/知舍人不合却作諫議以卿論事丨丨丨之丨今擢卿)¶
(諫議大夫/栁公權傳)李眞諌官(景伯景龍中為諌議大夫中宗宴/侍臣酒酣各命為囬波詞或以謟)¶
(言媚上或要丐謬寵至丨景伯獨為箴規語以/諷帝不恱中書令蕭至中曰丨丨丨也本傳)蕭眞諌¶
<pb:KR3k0030_WYG_093-8b>¶
議(丨鈞永薇中為諌議大夫争盜庫財死罪曰囚罪誠/死恐天下聞謂陛下重貨輕法任喜怒殺人帝曰丨)¶
(丨丨/也)遂良鯁亮(褚遂良為諌議大夫太宗曰丨/丨丨丨有學術竭誠親於朕)儒衡勁¶
正(唐武丨丨字廷碩以戸部侍郎/知諌議大夫事丨丨有風節)讜言直氣(唐吕元膺/字景大遷)¶
(諌議大夫規駁諌議大舉其職出為刺史中謝上問時/政得失元膺論奏詞氣激切上嘉之翌日謂宰相曰吕)¶
(景大有丨丨丨丨宜/留在左右使言得失)直氣敢言(髙適字達夫明皇在蜀/為諫議大夫丨丨丨丨)¶
(權臣側目/並本傳)剴切當心(魏鄭公徴字元成太宗時拜諌議/大夫日益親或引至卧内訪天下)¶
(事公亦自以不世遇乃展盡底藴無所隠/凡三百餘奏無不丨丨丨帝丨者唐職林)諫諍為心(魏/徴)¶
(為諌議大夫與王琰同輔政王琰曰以丨/丨丨丨耻君不及堯舜臣不如證王珪𫝊)守門極論(陽/城)¶
<pb:KR3k0030_WYG_093-9a>¶
(字元城元宗初隠中條山徳宗召拜諌議大夫初城未/起縉紳想其風采既興草茅處諫官天子益憚之及受)¶
(命它諌官論事紛紛帝厭苦而城居位八年人不能窺/其際及裴延齡誣陸贄等帝怒甚城始丨延英丨上疏)¶
(丨丨慷慨引意由直贄等累日不止聞者寒懼城愈勵/然帝意不已欲遂相延齡城顯語曰延齡為相吾當取)¶
(白麻壊之哭於庭不相/延齡城之力也本傳)叩閣苦諍(崔元亮清愼介特大/和四年改諌議大夫)¶
(朝廷推為宿望鄭注構宋申錫元亮率諌官丨延英丨/丨丨反復數百言文宗未諭元亮置笏在陛復言帝悟)¶
(衆服而/不撓)八十四通(殷侑為諌議大夫論朝廷得失前後/凡丨丨丨丨以語切出為桂管觀察)¶
(使/)三百餘奏(魏徴初事隠太子見秦王功髙隂勸太子/及敗王以責徴對曰太子早從徴言不至)¶
(今日王器其直即位拜諌議/大夫徴乃展盡凡丨丨丨丨)諌披香殿(蘇世長髙祖拜/丨議大夫侍宴)¶
<pb:KR3k0030_WYG_093-9b>¶
(丨丨丨世長曰是殿雕麗非煬帝作耶帝曰卿好諫似/直豈不知是朕作對曰瑶臺瓊室非創業所為帝咨重)¶
(其言從獵涇陽大獲禽獸帝謂朝臣曰今日樂乎世長/進曰陛下游獵不滿十旬未謂大樂帝曰狂態復發耶)¶
(對曰臣私計則狂/為國計則忠矣)諌望仙臺(栁仲郢㑹昌初遷諫議大/夫武帝延方士築望仙臺)¶
(累諌諄初帝遣中/人愧謝並本傳)騶哄里道(崔儼為諫議大夫其群從/數人自煕寧里謁大明宫)¶
(冠蓋丨丨相望于道毎歲時宴于/家以一榻置笏猶重積其上分緍)烏集㦸架(栁仲郢為/諌議大夫)¶
(後毎遷必丨丨升平第庭水/丨丨皆滿五日乃散唐本𫝊)骨鯁正直(予欲左右前後/皆得正人朝夕)¶
(交戒儆予之闕分左右以備箴諌思見大徳丨丨丨丨/耆文議論通古今喟然動上心所以贈其直而厚其禄)¶
(也六帖鄭/朗大夫制)蹇諤老成(諫議大夫大臣之任故其秩峻其/任重則君敬其言而用其道况丨)¶
<pb:KR3k0030_WYG_093-10a>¶
(丨之地宜有丨丨之人秩不優崇則難用耆徳其諌議/大夫望依隋氏舊制昇為從四品分為左右以備兩省)¶
(四品之闕後與丞郎出入迭用/以重其器六帖賛皇一品制)月請諌紙(白居易與元/稹書曰僕為)¶
(諌官丨丨丨丨詩曰月慚諌紙二百張長/慶集注唐肅宗制兩省官十月一上封)日赴内朝(國/朝)¶
(慶歴三年田况言諌諍之臣不得日奉朝請臣在諌院/毎聞一事皆諸處采問比及論列或至後時今若令諌)¶
(官日奉朝請則可以日聞朝廷/之事矣詔毎丨丨丨丨㑹要)為耳目官(景徳三年詔/曰左右諫議)¶
(大夫司諌正言咸預軒/墀之列是丨丨丨之丨)居諌官首(景祐四年姚仲孫言/諌議大夫丨丨丨之)¶
(丨並/同上)手詔褒&KR0324;(田錫天資骨鯁宋白舉直言極諌公對/事奏經史中治體之要三十篇眞宗丨)¶
(丨丨丨拜御史知雜事遷諌議大夫眞宗見/之色必莊嚴嘗自謂曰此朕之汲黯也事畧)制詞道意¶
<pb:KR3k0030_WYG_093-10b>¶
(蕭正肅公燧字照鄰遷右諌議入謝孝宗曰卿議論鯁/切不求名譽糾正姦邪不恤仇怨故丨丨謂善不近名)¶
(仁必有勇丨上/丨也言行録)入閤不許(王安石在臺閤侍從時毎為/人言唐太宗令諌官隨宰相)¶
(丨丨最切於治道後世所當遵行也及入司政事而孫/莘老李公擇在諌職三人者熟荆公此論矣遂列奏請)¶
(舉行荆公丨丨曰是又益兩/㕘知政事吕氏家塾廣記)直舍仍舊(元祐元年王岩/叟言近降旨兩)¶
(省諌官出入各異户勿與給事中中書舍人通實欲限/隔諌官不使在政事之地恐知本末數論列爾尋詔諌)¶
(官丨丨丨/丨四朝志)戱語帶墜(諌議班在知制誥上若帶待制則/在知制誥下從職也丨丨曰丨丨)¶
(筆/談)謂曰斗坡(先公嘗言故左省崔坡頌事于宗諤因問/坡義答曰唐諌議大夫雖在給舍之上時)¶
(諌議歲滿方遷給事自給事遷舍人時有自郎署拜諌/議者驟立在給舍上朝中丨丨饒君丨丨丨亦須斗下)¶
<pb:KR3k0030_WYG_093-11a>¶
(坡來蓋言其却為給舍序班在/下也後遂為故事李氏談録)論前相作詩(梁燾復為/左諌議大)¶
(夫前宰相蔡確作詩怨謗燾與劉/安世等交攻之竄確新州事畧)論秀守市燈(陳良翰/除諌議)¶
(秀守遣吏市燈公論輟之/人聞之皆懼而畏言行録)率臺諌論后廢(孔道輔字原/魯為右諫議)¶
(大夫上廢郭后道輔與范仲淹丨諸丨丨宫詣拒之孔/手附門不為奏道輔等欲自宣右門入監官宦者闔扉)¶
(拒之孔手附門銅鐶大呼曰皇后/被廢柰何不與我曹入諌同上)率同列論后服(梁燾/字况)¶
(之遷右諌議大夫有請宣仁后御文徳殿服冠冕受册/者燾丨丨丨諌引薛奎丨章獻明肅皇丨不當以王丨)¶
(見太廟事宣/仁欣納事畧)不歴郎中而為(近世鄭文肅劉丞相張尚/書方平王宣徽拱辰滕侍)¶
(讀甫吕給事惠卿鄧中丞潤又皆丨丨丨/丨貪外任便丨諌議大夫春明退朝録)不用輔臣所¶
<pb:KR3k0030_WYG_093-11b>¶
薦(慶歴四年詔諌議大夫丨/得丨見任丨丨丨丨實録)韓愈争臣論(或問諌議大/夫陽城於愈)¶
(可以為有道之士乎哉學廣而聞多不求聞於人也行/古人之道居於晋之鄙晉之鄙人薰其徳而善良者幾)¶
(千人大臣聞而薦之天子以為諌議大夫人皆以為榮/陽子不色喜居於位五年矣視其徳如在野彼豈以富)¶
(貴移易其心哉愈應之曰是易所謂恒其徳貞而夫子/㓙者也惡得為有道之士乎哉在易蠱之上九云不事)¶
(王侯髙尚其事蹇之六二則曰三臣蹇蹇匪躬之故夫/不以所居之時不一而所蹈之徳不同也若蠱之上九)¶
(居無用之地而致匪躬之節以蹇之六二在王臣之位/而髙不事之心則冒進之患生曠官之刺興志不可則)¶
(尤之不終無也今陽子在位不為不乆矣聞天下之得/失不為不熟矣天子待之不為不加矣而未嘗一言及)¶
(於政視政之得失若越人視秦人之肥瘠忽焉不加喜/戚於其心問其官則曰諌議也問其禄則曰下大夫之)¶
<pb:KR3k0030_WYG_093-12a>¶
(秩也問其政則曰我不知也有道之士固如是乎哉且/吾聞之有官守者不得其職則去有言責者不得其言)¶
(則去今陽子以為得其言言乎哉得其言而不言與不/得其言而不去無一可者也陽子將為禄仕乎古之人)¶
(有云仕不為貧而有時乎為貧謂禄仕者也宜乎辭尊/而居卑辭富而居貧若抱闗而擊柝者可也蓋孔子嘗)¶
(為委吏矣嘗為乗田矣亦不敢曠其職必曰㑹計當而/已矣必曰牛羊遂而已矣若陽子之秩禄不為卑且貧)¶
(章章明矣而如此其可乎哉或曰否非若此也夫陽子/惡訕上者惡為人臣昭其君之過而以為名者故雖諌)¶
(且議使人不得而知焉書曰爾有嘉謨嘉猷則入告爾/后于内爾乃順之于外曰斯謨斯猷惟我后之徳夫陽)¶
(子之用心亦若此者愈應之曰若陽子之用心如此滋/所謂惑者矣入則諌其君出不使人知者大臣宰相者)¶
(之事非陽子之所宜行也夫陽子本以布衣隠於蓬蒿/之下主上嘉其行誼擢在此位官以諌為名誠宜有之)¶
<pb:KR3k0030_WYG_093-12b>¶
(奉其職使四方後代知朝廷有直言骨鯁之臣天子有/不僣賞從諌如流之羙庶巖宂之士聞而慕之束帶結)¶
(髪願進於闕下而伸其辭説致吾君於堯舜熙鴻號於/無窮也若書所謂則大臣宰相之事非陽子之所宜行)¶
(也且陽子之心將使君人者惡聞其過乎是啓之也或/曰陽子之不求聞而人聞之不求用而君用之不得已)¶
(而起守其道而不變何子過之深也愈曰自古聖人賢/士皆非有求於聞用也閔其時之不平人之不又得其)¶
(道不敢獨善其身而必以兼濟天下也孜孜矻矻死而/後已故禹過家門不入孔席不暇暖而墨突不得黔彼)¶
(二聖一賢者豈不知自安佚之為樂哉誠畏天命而悲/人窮也夫天授人以賢聖才能豈使自有餘而已誠欲)¶
(以補其不足者也耳目之於身也耳司聞而目司見聼/其是非視其險易然後身得安焉聖賢者時人之耳目)¶
(也時人者聖賢之身也且陽子之不賢則將稽於賢以逸/奉其上矣若果賢則固畏天命而憫人窮也惡得自暇)¶
<pb:KR3k0030_WYG_093-13a>¶
(乎哉或曰吾聞君子不欲加諸人而惡訐以為直者若/吾子之論直則直矣無乃傷於徳而費於辭乎好盡言)¶
(以昭人過國武子之所以見殺於齊也吾子其亦聞乎/愈曰君子居其位則思死其官未得位則思修其辭以)¶
(明其道我將以明道也非以為直而加人也且國武子/不能得善人而好盡言於亂國是以見殺傳曰惟善人)¶
(能受盡言謂其聞而能改之也子告我曰陽子可以為/有道之士也今雖不能及已陽子將不得為善人乎哉)¶
(韓/文)栁子厚遺愛碣(四年五月皇帝以銀印赤紱即隠所/起陽公為諌議大夫後七年廷諍懇)¶
(至累日不解帝尤嘉異遷為國子司業旌直優賢道光/師儒又四年九月己巳出拜道州刺史太學生魯郡李)¶
(償廬江何蕃等百六十人投業奔走稽首闕下呌閽籲如/天願乞復舊朝廷重更其事如己巳詔翌日㑹徒比嚮)¶
(初行至延喜門公使追奪其章遮道願罷遂不果獻生/徒嗷嗷顧眄徘徊昔公之來仁風扇揚暴慠革靣柔輭)¶
<pb:KR3k0030_WYG_093-13b>¶
(有立聼聞嘉言樂甚鍾鼔瞻仰徳宇髙逾嵩岱及公當/職施政示人準程良士勇善偽夫去飾惰者益勤誕者)¶
(益㳟沉酗腆酒斥逐郊遂違親三歲罷退鄉黨今未及/下乞歸就養者二十餘人禮順克彰孝悌以興則又講)¶
(貫經籍俾達奥義簡習孝秀俾極儒業&KR0227;履裳衣由公/而嚴進退揖遜由公而儀公征甚遐吾黨誰師遂相與)¶
(咨度署吏布告諸儒願立貞珉侔髙狀明乃訪于學古/之士紀公名字垂憲于後公名城字亢宗家于北平隠)¶
(于條山惟公端椊冲和髙嶷懿醇道徳仁明孝愛友悌/薰襲里闕布聞天下守節貞固患難不能遷其心始往)¶
(坦厚榮位不足動其神為司諌義震于周行為師業愛/加于生徒宜乎立石俾後是憲其辭曰惟兹陽公履道)¶
(葆醇爰初隠聲覆簣基仁徳充而形乃作諫臣抗志勵太/義直道事陳帝求師儒式我成均開朗蒙滯宣明徳教)¶
(和濳布𤣥機宻照群生聞禮後學知孝進退作則動言/是俲匪公之軌人用奚蹈麤厲貪凌待公順之欺偽譎)¶
<pb:KR3k0030_WYG_093-14a>¶
(詐待公信之少年申申咸適其宜榎楚廢弛尊嚴而威/公褒其良俾升于堂癯者既肥榮如衮衣公弁不用徴)¶
(咎内訟既訟於内猶公之誨匪仁孰親匪徳孰尊今公/于征孰表儒門生徒上言稽首帝閽謂天蓋髙曽莫我)¶
(聞青衿涕濡塡街盈衢逺送于南望慕踟蹰立/石書徳用揚懿則嗚呼斯文遺愛㒺極栁文)¶
詩集正直(諌省新登丨丨臣萬方驚喜捧絲綸誠知天/子明如日肯放淮南髙臥人劉禹錫寄李賈)¶
(二大諌/拜命)徳望(盛世千齡合宗工四海瞻云云丨丨完/圭角儀形狀陛廉王荆公送宋諌議)¶
　　司諫¶
　歴代㳂革(唐武后垂拱中置左右補闕左右拾遺二/官以掌供奉諷諌開元以來尤為清選左)¶
　(屬門下右屬中書通典國朝端拱元年改左右補闕/為左右司諌左右拾遺為左右正言是時太宗欲令)¶
<pb:KR3k0030_WYG_093-14b>¶
　(諌官修職故詔改其官詔曰補闕拾遺位居諌省榮/踐清華之列是為獻納之司朝廷之得失須論刑政)¶
　(之煩苛必舉宜更舊號特立新名後亦有兼它官不/供諌職者眞宗天禧元年詔兩省置諌官不兼職用)¶
　(劉煜魯宗道為左右正言三年劉兼判三司勾院蓋/執政僣所畏忌故優與職任而罷之天聖中上封者)¶
　(以為言用是用孔廷魯劉隨並為左正言長編元豐/肇新官制左右司諌各一人正七品左右正言各一)¶
　(人從七品同掌規諌諷諭凡朝廷有闕失大事則廷/諍小事則論奏續㑹要分𨽻兩省中興之初詔不𨽻)¶
　(兩省紹興二年復中興㑹要淳熙十五年兵部侍郎/林栗奏言諌諍之官尚有闕員居其位者往二分行)¶
　(御史之職至於箴規闕失寂無聞焉願依唐制置拾/遺補闕左右各一員不任紏彈之職孝宗從之以許)¶
　(深父薛象先充其職班置在監察/御史之上光宗復立省朝野雜記)¶
<pb:KR3k0030_WYG_093-15a>¶
事類侍臣(舒元褒疏遺補官秩雖卑/乃陛下丨丨也續通典)直臣(鄭餘慶子幹/為右補闕獻)¶
(疏切直餘慶入朝憲宗問曰卿之令子/朕之丨丨可更相加賀遂遷舍人通與)諌司(李泌為相/請罷置補)¶
(闕拾遺徳宗雖不從亦不以授人/故丨丨唯韓章歸登而已續通典)清選(左右補闕開元/以來尤為丨丨)¶
(通/典)伏閤(韋温為補闕時宋申錫被誣温昌言曰丞相操/履有所不宜斥乃奸人䧟之吾等諌官豈避一)¶
(時之雷霆而致聖君賢相䝉怙惡之/名邪因率同列丨丨切争之唐本傳)當官(崔沔薦為左/補闕性舒遲)¶
(進止承如也丨丨則/正言不可得而黜)號稱職(獨孤郁遷司諌吐突承璀/討王承宗郁執不可挺議)¶
(鯁固亅/丨丨)諌忤旨(唐李渤遷右補闕以丨/丨丨下遷諮議㕘軍)鯁亮稱(路隋端/亮寡言)¶
(除左補闕/以丨丨丨)鯁亮名(唐崔邠遷補闕上疏論裴延/齡以丨丨知丨並唐本傳)鐵補闕¶
<pb:KR3k0030_WYG_093-15b>¶
(唐乾寧中楊貽徳/號丨丨丨通典)内供奉(唐韋渠牟遷右補闕丨丨丨/僚列初輕之上在延英既對)¶
(宰相多使中貴人召渠牟/於官次同軰始注目矣)扈乘輿(左右補闕掌供奉規/諷丨從丨丨唐六典)¶
載連車(武后時官職濫有無名子作詩曰/補闕連車載拾遺平斗量通鑑)更疏論執(唐/崔)¶
(植與鄭單同時為補闕皆賢宰相後毎朝廷/有闕失兩人者丨丨丨丨譽望蔚然本傳)更進諷諌¶
(韋顗字周仁歴補闕與李正/辭李約丨丨丨丨數移大事)諫疏激切(唐文宗以魏謩/遷司諌嘗言於)¶
(宰相曰太宗得證㕘俾闕失弼成聖政我今得謩於疑/似之間必能極諌庶幾處於無過之地命於狀内備述)¶
(丨丨丨丨詔中/書為之辭也)諌書鯁亮(盧景亮遷右補闕朱泚反勸/徳宗曰罪己不至則感人不)¶
(深帝然之志意崒然與穆質冋/在丨諍地丨數上丨丨無所回)嘉其切直(唐辛替否遷/司諌諌復斜)¶
<pb:KR3k0030_WYG_093-16a>¶
(封官上丨/丨丨丨)推其靖宻(韋處厚遷左司諌李絳請諌言帝/王以納諌為聖拒諌為昏今不聞)¶
(進規納忠何以知天下事帝曰韋處厚路隋數上疏/其言忠切顧卿未知爾由是中外丨丨丨丨並本傳)徳¶
輿為助(權丨丨載之正元中為左司諌章奏不/絶詆排奸幸與陽城丨丨韓愈為墓碑)歸登寄¶
名(裴延齡得幸徳宗欲以為相補闕熊執易疏論之疏/成示僚友薛丨丨慘然曰願丨丨雷霆之下君難獨)¶
(當歸/登𫝊)職酬無愧(唐獨狐郁李正辭嚴休復自拾遺遷補/闕參謝之際宰相裴垍廷語之曰獨孤)¶
(與李補闕皆孜孜獻納今之遷丨可謂丨勞丨丨矣嚴/補闕官業或異於斯時者進擬不無擬緩休復悚恚而)¶
(退分/紀)職奚用衆(牛叢字表齡遷司諌數言事㑹宰相請/廣諌員宣宗曰諫臣惟能舉丨為可丨)¶
(丨丨耶今張符趙璘牛業使/朕聞所未聞三人足矣同上)諌治金丹(裴潾憲宗朝遷/左補闕帝今方)¶
<pb:KR3k0030_WYG_093-16b>¶
(士治金丹服之頗躁潾/上疏諌帝怒貶江陵令)論壊紀綱(敬宗政事日僻補闕/舒元衰李漢入閤丨)¶
(奏比除拜不由宰司進擬恐丨丨丨帝厲語曰更/論何事元褒曰宫中興作太甚帝色變薛庭老𫝊)實難¶
其人(朕聞職有闕仲山甫補之蓋所以節宣天子之嗜/欲而彌縫其不至也我國家設司諫署以神明其)¶
(耳目凡在兹選丨丨丨丨/元稹楊汝士授右𥙷闕勅)不負所職(國朝韓魏公為右/司諌王沂公見公)¶
(論事切直有本末喜謂公曰比年臺諌官多畏避為自/安計不則激發近名如君固丨丨丨丨諌官宜如此言)¶
(行/録)出自宸選(明道中執政除其親舊二人為正言司諫/上謂曰祖宗法制臺諫官須丨丨丨丨若)¶
(大臣自除則大臣過失無敢/言者執政皇恐仁宗正史)不受上旨(𫝊堯俞為司諫/嘗論諌上不從)¶
(因曰卿何不言蔡襄公對曰若襄有罪陛下何不自朝/廷意正典刑安用臣等言上曰欲使臺諌言其罪以公)¶
<pb:KR3k0030_WYG_093-17a>¶
(議出之公曰若付公議臣丨見其罪臣身/為諌官使臣丨丨丨言事臣不敢言行録)諌諍有體(江/公)¶
(望除遷左司諌公望丨丨/丨丨朝野稱為得人事畧)君臣一體(江公望居司諫言/丨丨丨丨人君元)¶
(首也左右大臣股肱也諫官御史耳目也股肱不力則/百事隳耳目不明則四方塞一體病則元首為之不康)¶
(是職也曷可輕/付哉言行録)法筵龍象(崇政殿説書吕希哲除右司/諫辭未獲命禮書蘇軾在邇)¶
(英戯希哲曰丨丨丨丨當觀第一義希哲笑而不言退/謂祖禹言若辭不獲當以楊畏為首時畏在言路而頗)¶
(險為子瞻所厚/故希哲及之)座石龜鑑(包拯為司諫列上唐魏證三/疏請致丨丨以為丨丨别條)¶
(七事多見采/納並同上)賞一隠逸(國朝咸平中南山處士种放對/便殿尋授二司諌眞宗曰丨丨)¶
(丨丨可勸/天下㑹要)載新名自(淳化中左司諌張覲上章言拾遺/補闕武后所置相循授任二百餘)¶
<pb:KR3k0030_WYG_093-17b>¶
(年方自聖朝丨丨丨丨/言責之與古旡比同上)所言四十事(趙鼎除殿中范宗/尹言於上曰故事)¶
(旡自司諫除殿中者乃進侍御史上謂宗尹曰鼎在言/路極舉職丨丨丨已施行三十六蓋祖宗初除言官即)¶
(置簿載其所言事考其多少當否已行者/即朱銷其下外廷不知也中興繋年録)存藁七十餘¶
(韓魏國忠獻王琦為諫官三年所丨諫丨欲斂而焚之/以效古人謹宻之義然恐旡以見人主從諫之羙乃集)¶
(丨丨丨章曰諫垣存槀自序於其首大畧/曰諫主於理勝而以至誠將之言行録)疏要機大體¶
(田錫既得諫官師上丨獻軍國丨/丨者一朝廷丨丨者四東都事畧)陳知人安民(王覿擢/右司諌)¶
(首丨丨丨丨/丨之術同上)攻蔡京無君(陳忠肅公瓘為司諌先是因/㑹朝見蔡京視日乆而不瞬)¶
(語人曰京之精神如此他日必貴然矜其稟賦敢敵太/陽吾恐此人必旡君自肆尋居諫省遂攻其惡京聞因)¶
<pb:KR3k0030_WYG_093-18a>¶
(所親以自解瓘荅之曰杜詩所謂射人先射馬/擒賊先擒王不得自已也遂攻之愈力言行録)劾親王¶
造錦(豐稷為左司諫楊王灝荆王頵令成都承受官者/造錦衣稷即奏劾監察御史趙機同時進對退謂)¶
(稷曰聞使君言使機汗流浹背給事中趙/君錫曰諫官如此天下必太平也長編)疏執政八章¶
(王岩叟元祐元年迁左司諫一日並命執政其間有不/協士望者公方權給事中即繳奏并以諫職上疏既而)¶
(命下遂不由門丨省以出公復上疏云命令/斜出尤損紀網凡八上章命竟寢言行録)言外臺二¶
人(蕭正肅公燧拜左司諌首丨辨邪正然後可為治上/以丨丨耳目多不稱職公疏丨丨乃大璫甘昇都承)¶
(旨王抃所主上/即罷之同上)員外郎遷職(元祐六年二月中書舍人/鄭雍言左司諌揚康國除)¶
(吏部丨丨丨按故事臺諫官言事稱職者不次進擢其/次亦叙丨羙丨或謬妄不職則明示降黜今康國除員)¶
<pb:KR3k0030_WYG_093-18b>¶
(外郎謂以稱職而遷則員外郎在司諫之下以/妄言而黜則未見降黜之因詔改郎中㑹要)知制誥¶
寵言(韓公獻為左司諫朝廷欲以丨丨丨丨其盡丨/公曰諫行足矣因取羙官非本意也言行録)右¶
省職在諷議(寘爾丨丨丨丨丨丨曲/阜行呉安論右司諫制)歐陽上范司諌書¶
(月日具官謹齋沐拜書司諌學士執事前月中得進奏/吏報云自陳州召至闕拜司諫即欲為一書以資多事)¶
(倉卒未能也司諫七品官爾於執事得之不為喜而獨/區區欲一賀者誠以諫官者天下之得失一時之公議)¶
(係焉今世之官自九卿百執事外至一郡縣吏非無貴/官大職可以行其道也然縣越其封郡逾其境雖賢守)¶
(長不得行以其有守也吏部之官不得理兵部鴻臚之/卿不得理光禄以其有司也若天下之得失生民之利)¶
(害社稷之大計惟所見聞而不繫職司者獨宰相可行/之諫官可言之爾故士學古懐道者仕之時不得為宰)¶
<pb:KR3k0030_WYG_093-19a>¶
(相必為諫官諫官雖卑與宰相等天子曰不可宰相曰/可天子曰然宰相曰不然坐乎廟堂之上與天子相可)¶
(否者宰相也天子曰是諫官曰非天子曰必行諌官曰/必不可行立殿陞之前與天子争是非者諫官也宰相)¶
(尊行其道諫官卑行其言言行道亦行也九卿百司郡/縣之吏守一職者任一職之責宰相諌官係天下之事)¶
(亦任天下之責然宰相九卿而下失職者受責於有司/諫官之失職也取譏於君子有司之法行乎一時君子)¶
(之譏著之簡册而昭明垂之百世而不泯甚可懼也夫/七品之官任天下之責懼百世之譏豈不重邪非材且)¶
(賢者不能為也近執事始被召於陳州洛之大夫相與/語曰我職范君知其材也其來不為御史必為諫官及)¶
(命下果然則又相與語曰我識范君知其賢也他日聞/有立天子陛下直辭正色面争庭論者非他人必范君)¶
(也拜命以來翹首企足竚乎有聞而卒未也竊惑之豈/洛之士大夫能料於前而不能料於後也將執事有待)¶
<pb:KR3k0030_WYG_093-19b>¶
(而為也昔韓退之作諫臣論以譏陽城不能極諫卒以/諌顯人皆謂城之不諫蓋有待而然退之不識其意而)¶
(妄譏脩獨以不然當退之作論時城為諫議大夫五五/年後又二年始庭論陸贄及温裴延齡作相欲裂其麻)¶
(纔兩事耳當徳宗時可謂多事矣授受失宜叛將強臣/羅列天下又多倩忌進任小人於此之事豈無一事可)¶
(言而須七年邪當時之事豈無急於沮延齡論陸贄兩/事也謂宜朝拜官而夕奏疏也幸而城為諌官七年適)¶
(遇延齡陸贄事一諫而罷以塞其責向使至五年六年/而遂遷司業是終無一言而去也何所取哉今之居官)¶
(者率三歲而一遷或一二歲甚者半歲而遷也此又非/可以待乎七年也今天子躬親庶政化理清明雖為無)¶
(事然自千里詔執事而拜是官者豈不欲聞正議而樂/讜言乎然今未聞有所言説使天下知朝廷者正士而)¶
(彰吾君有納諫之明也夫布衣韋帶之士窮居草茅坐/誦書史常恨不見用及用也又曰彼非我職不敢言或)¶
<pb:KR3k0030_WYG_093-20a>¶
(曰我位猶卑不得言得言矣又曰我有待是終無一人/言也可不惜哉伏惟執事思天子所以見用之意懼君)¶
(子百世之譏一陳昌言以塞重望/且解洛之士大夫之惑則幸甚)¶
詩集獻納(丨丨開東觀君王問長卿皂鵰寒始/急天馬老能行杜甫贈陳三補闕)獻替(禮/樂)¶
(中朝貴文章大雅存江湖多旅逸/丨丨欲誰論韓退之送李補闕)清切禁(駟馬歸城闕/雙鳬去海門)¶
(逺從丨丨丨再/沐聖朝恩同上)翠華殿(吾君英睿相君賢其那寰區未/晏然明日丨丨春丨下不知何)¶
(語可/聞天)¶
　　正言¶
　歴代㳂革(見司諌門/)¶
<pb:KR3k0030_WYG_093-20b>¶
事類入閤(唐王仲舒拜左拾遺徳宗相裴延齡與陽城/交章言不可後丨丨帝顧曰是豈王仲舒耶)¶
(本/傳)叩墀(唐劉栖楚為拾遺敬宗畋游坐朝晚/栖楚出班以額丨龍丨苦諌同上)立𦂳(拾遺/丨丨)¶
(以其行立在北省之次獻可替否也評事出𦂳云云赤/尉坐緊云云入仕之路歴是三官者時軰共以為榮也)¶
(兩京/雜記)把麻(唐通事舍人宣語多不知書至宣讀輒失句/度故用拾遺團句低聲以助之謂之丨丨六)¶
(典/)行直(李邕少知名長安内史李嶠等薦邕詞髙/丨丨堪為諌諍之官召拜右拾遺本傳)性銳¶
(元和元年元稹為左拾遺稹丨鋒丨見事風生/既居諫垣不欲碌碌自滯事無不言續通典)志徤(唐/柏)¶
(耆丨丨而望髙急於立名謁裴度願以一節掉舌下王/承宗乃以左拾遺往承宗獻德𨽻二州以二子入質眞)¶
(擢拾遺由是聲/振一時本傳)釋褐拜(張鎬有大志好王伯大畧楊國/忠聞鎬才薦之丨丨丨左拾遺)¶
<pb:KR3k0030_WYG_093-21a>¶
(元宗西狩徒步扈從/遣詣肅宗所數論事)文章薦(李渤刻意于學隠廬山更/徙少室元和初李巽韋况)¶
(丨丨丨之詔/以右拾遺召)對策遷(白居易敏晤絶人工文章元和/中丨丨乙等丨左拾遷並本傳)忠¶
賢人(唐左拾遺張方回毎朝政有失便抗疏論精神昂/然進不懼死明皇嘗曰張方回丨丨丨也通典)¶
供奉官(元稹為拾遺上疏論諫職曰凡今之人以上封/進見為妄動拾遺補闕為冗員以此稱丨丨丨)¶
(與王珪魏徴為等列臣/雖至愚能不自愧同上)王者師(蕭嵩為左拾遺表薦張/鎬曰如鎬者用之則為)¶
(丨丨丨不用則幽谷一吏爾元宗/擢鎬拾遺不數年出入將相分紀)立陛大言(唐宗璟劾/張昌宗等)¶
(反狀武后不應李邕為拾遺丨殿下大言曰璟/所陳社稷大計陛下當聼后乃可璟奏李邕傳)守閤極¶
論(王仲舒為拾遺徳宗信裴延齡逐陸贄仲舒與/楊城等丨延英丨丨丨延齡姦邪不可相本傳)才清¶
<pb:KR3k0030_WYG_093-21b>¶
格秀(拾遺評事赤尉皆以丨望丨官標丨/丨者署之俗號為三緊官吏部銓注)選重秩卑(唐/白)¶
(居易上疏䝉恩授臣左拾遺謹按六典其丨甚丨其丨/甚丨云云所以卑秩者使位未足惜身未足愛也所以)¶
(重選者使下不忍負心上不忍負恩夫位未足惜身未/足愛然後能有闕必規有違必諌朝延得失無不察天)¶
(下利病無不言此國朝/置拾遺之本意也白集)時人稱重(唐歸登拜右拾遺時/欲相裴延齡陽城熊)¶
(執易等以危言忤旨初執易草疏成示登登動色願寄所/名霤霆之下安忍君獨當自是同列進諌登每聨署無)¶
(廻避丨丨/丨丨本傳)公議歸重(王徽字昭文為右拾遺書二十餘/上言無回忌丨丨浩然丨丨分紀)¶
聞即應論(薛廷老寳歴中為右拾遺舒元褒等入閤論/事穆宗厲語詰之元褒不能對廷老曰臣等)¶
(以諫為職有丨丨丨丨/秦時人服其不撓本傳)事無不言(白居易元和中為左/拾遺被遇憲宗丨丨)¶
<pb:KR3k0030_WYG_093-22a>¶
(丨丨湔剔抉/摩多見聼可)論執強梗(白居易後對殿中丨丨丨丨帝/未諭輒進曰陛下誤矣帝變色)¶
(罷謂李絳曰是子/我自㧞擢乃敢爾)詞旨典羙(陳子昂為右拾遺上疏陳/事丨丨皆丨丨並本傳)¶
諌迎軒轅(唐宣宗大中十一年左拾遺王譜右拾遺薛/廷傑上疏丨遣中使往羅浮山丨丨丨先生)¶
(詔云云□自來章/深納誠意分紀)諌營興泰(唐虞藏用為左拾遺則天/將營興泰官藏用諌曰離)¶
(宫别舘亦以多矣更窮人之力以事土木臣/恐議者以陛下為不愛人務奉己者同上)諫將中人¶
(白居易為左拾遺時王乘宗叛詔吐突承璀出討居易/丨曰唐家制度征伐專委丨帥比年始以丨丨且承璀)¶
(為制將四方聞之/必輕朝廷本傳)乞出宫人(元和四年旱甚下詔蠲貸/白居易見詔節未詳即丨)¶
(盡免江淮兩制以捄流/瘠多丨丨丨帝頗采納)時目栁篋(唐栁粲遷左拾遺公/卿朝野託為牋奏丨)¶
<pb:KR3k0030_WYG_093-22b>¶
(唐以其博與丨/為丨丨並本傳)御題魯直(國朝魯宗道為右正言事有/違誤風聞彈疏眞宗稍厭之)¶
(一日自訟於上前願得罷去上恱其忠慰勉/以遣他日追念其言丨筆丨曰丨丨言行録)詔置諌官¶
(劉煜傳煜字耀卿天禧初丨丨丨丨御史十二員/煜與魯宗道首與其選擢為右正言東都事畧)増直¶
諌員(孫甫字之翰仁宗方銳意更用二三大臣乃極/一時知名士丨丨丨丨以甫為右正言同上)親¶
筆除名(余襄公靖字安道慶歴三年上置諌官以開廣/言路丨丨公姓丨丨右正言公感激奮勵遇事)¶
(輒言無所回/避言行録)上指字問(余襄公靖為右正言當使契丹/入辭書所奏事于笏各用一字)¶
(為目丨丨其丨一二丨/之盡而後已洓水記聞)事許靣對(天僖二年左正言劉/煜請今言丨丨升殿)¶
(丨丨從/之長編)章請面上(天禧元年始詔兩省置諌官六員不/兼他職考所言以為殿最首擢魯宗)¶
<pb:KR3k0030_WYG_093-23a>¶
(道與劉煜為右正言先是諫官丨須繇閤門進又罕待/到者宗道丨丨論事而丨奏進司遂為故事仁宗實録)¶
作賦知名(夏侯嘉正傳當使巴陵丨洞庭丨大/宗丨其丨召為左正言東都事畧)獻歌稱¶
旨(至道元年和㠓迁右正言丨丨詩丨丨上謂近臣/曰宰相子有文采能負荷堂構如㠓者不可得也)言¶
差遣不當(慶歴四年以修媛父張堯佐提㸃開封府縣/鎭公事右正言余靖上丨堯佐不當得此丨)¶
(丨上曰朕不以女謁用人若物/議丨允丨與一郡洓水記聞)言政事當斷(韓憲肅公/綘除右正)¶
(言時大臣佐佑時政務循故事公一日奏丨丨丨丨出/聖丨上曰屢有人言朕少斷臺諫官見有未便但言來)¶
(不憚追改/也言行録)伯雨號戅章(任丨丨字徳翁性剛鯁持論勁/正為諫官僅半載所上一百八)¶
(疏皆係天下治體/丨丨丨東都事畧)曽言對客問(丨丨與右正言鄒浩友/善孟后之廢也誕三與)¶
<pb:KR3k0030_WYG_093-23b>¶
(浩書勸使力請復后浩不報及浩以諫立劉后南遷誕/著玉山主人丨丨丨一篇以譏之識者或以比韓愈諫)¶
(臣論四/朝國史)荆公上田正言書(正言執事某五月還家八月/抵家毎欲介西北之郵布一)¶
(書道區區之懐輒以事廢楊東南之吭也舟輿至自汴/者日十百數因得問汴事與執事息耗甚詳其間薦紳)¶
(道執事介然立朝無所跛倚甚盛甚盛顧猶有疑執事/者雖某亦然某之學也執事誨之進也執事&KR0324;之執事)¶
(知某不為淺矣有疑焉不以聞何以償執事之知哉初/執事坐殿廡下對方正策指斥天下利害奮不諱忌且)¶
(曰願陛下行之無使天下謂制科為進取一塗耳方比/時窺執事意豈若今所謂舉方正者獵取名位而已哉)¶
(蓋曰行其志云爾今聨諫官朝夕耳目天子行事即一/切是非無不可言者欲行其志宜莫若此時國之疵民)¶
(之病亦多矣執事亦抵職之日乆矣向之所謂疵者今/或痤然若不可治矣向之所謂病者今或痼然若不可)¶
<pb:KR3k0030_WYG_093-24a>¶
(起矣曾未聞執事建一言寤主上也何向者指斥之切/而今之疏也豈向之利於言而今之言不利邪豈不免)¶
(若今之所謂舉方正者獵取名位而已邪人之疑執事/者以此為執事解者或造辟而言詭辭而出疏賤之人)¶
(奚遽知其微哉是不然矣傳所謂造辟而言者廼其言/則不可得而聞也其言之效則天下斯見之矣今國之)¶
(疵民之病有滋而無損焉烏所謂言之效邪復有為執/事解者曰蓋造辟而言之矣如不用何是又不然臣之)¶
(事君三諫不從則去之禮焉執事對策時常用是著于/篇今言之而不從亦當不翅三矣雖惓惓之義未能自)¶
(去孟子不云乎有言責者不得其言則去下亦辭其言/責邪執事不能自免於疑也必矣雖堅強之辯不能為)¶
(執事解也乃如某之愚則願執事不矜寵利不憚誅責/一為天下昌言以寤主上起民之病治國之疵蹇蹇一)¶
(心如對策時則人之疑不解自判矣惟/執事念之如其不然願賜教荅不宣)韓愈與李拾遺¶
<pb:KR3k0030_WYG_093-24b>¶
書(十二月某日愈頓首伏承天恩詔河南敦諭拾遺公/朝廷之士引頸東望若景星鳯皇之始見也争先覩)¶
(之為快方今天子仁聖小大之事皆出宰相樂善言如/不得聞自即大位以來於今四年凡所施者無不得宜)¶
(勤儉之聲寛大之政幽閨婦女草野小人皆飽聞而厭/道之愈不通於古請問先生世非太平之運歟加又有)¶
(非人力而至者年榖熟衍符貺委至若干紀之姦不戰/而拘纍強梁之兇銷鑠縮栗迎風而委伏其有一事未)¶
(就正自視若不成人四海之所環無夫夫甲而兵者若/此時也拾遺公不疾起與天下之士君子樂成而享之)¶
(斯無時矣昔者孔子知不可為而為之不已足跡接於/諸侯之國即可為之時自藏深山牢闗而固拒即與仁)¶
(義者異守矣想拾遺公冠帶就車惠然肯來舒所蓄積/以補綴盛徳之有闕遺利加於時名垂於將來踊躍悚)¶
(企傾刻以冀又竊聞朝廷之議必起拾遺公使者往若/不許即河南必繼以行拾遺徴君若不至必加髙秩如)¶
<pb:KR3k0030_WYG_093-25a>¶
(是以辭少就多傷於亷而害於義拾遺公必不為也善/人斯進其類皆有望於拾遺公拾遺公儻不為起使衆)¶
(善人不與斯人施也由拾遺公而使天子不盡得良臣/君子不盡得顯位人庶不盡被惠利其害不為細必望)¶
(審察而逺思之務使合於孔/子之道幸甚愈再拜李潡)¶
詩集趨丹陛(聨步丨丨丨分曹限紫微曉隨天仗入暮/惹御香歸云云聖朝無闕事自覺諫書稀)¶
(岑參寄左/省杜拾遺)升諌署(初丨丨丨是眞仙浪透祧/花十五年鄭谷賀韋拾遺)¶
　¶
　¶
　¶
<pb:KR3k0030_WYG_093-25b>¶
　¶
　¶
　¶
　¶
　¶
　¶
　¶
　古今合璧事類備要後集卷二十四¶
