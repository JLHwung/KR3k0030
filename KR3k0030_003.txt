# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:02.707146
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 前集卷三
<pb:KR3k0030_WYG_003-1a>¶
欽定四庫全書¶
　古今合璧事類備要前集卷三¶
　　　　　　　　　　　　宋　謝維新　撰¶
　天文門¶
　　雲¶
事類變化(抱日增麗浮空不收既丨丨/以無窮亦卷舒而莫定選)舒卷(丨則彌綸/覆四海丨)¶
(則消液入無/形成公綏賦)景雲(丨丨太平之應晉天文志王者德至/山陵則丨丨出又曰天子孝則丨丨)¶
(見孝經/援神契)卿雲(若煙非煙若雲非雲郁郁紛紛蕭索輪囷是/謂丨丨卿雲之見喜氣也史記舜時景雲見)¶
<pb:KR3k0030_WYG_003-1b>¶
(作歌曰丨丨爛兮糺/漫漫兮尚書大傳)慶雲(唐元宗天寶十三年封/太山有丨丨隨馬唐史)愁雲¶
(舜崩蒼梧山山有九峯常有丨丨浮罩/莫辨陵寢所在遂呼為九疑山史記)杼軸(凡望氣卬/而望之陣)¶
(雲如立垣舒雲類/丨丨史記天官書)砲車(舟人占雲若丨丨起急/避之乃大風候也文選)宫闕(成/丨)¶
(丨百官皆見之後光武封/太山山上雲起祭祀志)樓閣(若層臺高觀重丨疊/丨陸士衡浮雲賦)五¶
采(丨丨備而成/文荀况雲賦)三素(修眞秘訣曰以立春日北望有紫/緑白雲者為丨丨飛雲三元君以)¶
(是日上詣天帝當再拜陳乞得給侍輪轂/三過見元君之駕者白日昇天嵗時廣記)五色(光華五/采丨丨)¶
(不可徧觀非煙非霧容狀不可盡述韓愈視四方/常有雲丨丨見者其下有賢人隠也晉天文志)疋皂¶
(京房占候曰占雨法有黑/雲如一丨丨三日中即雨)玉葉(金柯分丨丨散/陸機浮雲賦)金翹(星/懸)¶
<pb:KR3k0030_WYG_003-2a>¶
(玉李雲展丨/丨金樓子)觸石出雲(雲之為言運也丨丨而起謂之/雲春秋説題丨丨而丨丨膚寸)¶
(而合不崇朝而徧雨乎天下者惟泰/山耳注側手為膚按指為寸公羊)沉璧起雲(堯丨丨/於河白)¶
(雲起回風揺落尚書中候云周則為瑞/於觀河堯則呈祥於丨丨呉淑雲賦)以雲紀官(黄帝/丨丨)¶
(丨丨故為雲師而雲名注黄帝受命有雲瑞故丨丨丨/事百丨師長皆以雲為號縉雲氏葢其一官也左傳)¶
以雲辨祲(周保章氏丨五丨之物丨吉凶水旱豐衰之/丨象鄭司農注二分二至觀雲氣青為蟲白)¶
(為喪赤為兵荒黑/為水黄為豐禮)雲止帝上(黄帝與蚩尤戰于涿鹿之/野常有五色丨氣金枝玉)¶
(葉丨於丨丨因/作華葢史記)雲起封中(漢武帝至泰山封禪其夜/有白丨丨丨丨史封禪書)芒¶
碭雲居(漢高祖隠於丨丨山澤間吕后與人俱求常得/之高祖怪問后曰季所居上常有丨氣漢書)¶
<pb:KR3k0030_WYG_003-2b>¶
高唐雲廟(楚襄王逰於雲夢之臺望丨丨觀上有丨氣/須臾之間變化無窮王曰此何氣也玉曰所)¶
(謂朝雲也昔先王嘗逰丨丨晝寢夢一婦人曰妾巫山/之女也為高唐之神聞君逰高唐願薦寢席王因幸之)¶
(去而辭曰妾在巫山之陽也高邱之阻朝為行丨暮為/行雨朝朝暮暮陽臺之下旦視之如言故為立丨號曰)¶
(朝雲/文選)白雲帝鄉(華封人謂堯曰夫聖人鶉衣而鷇食天/下有道與物皆昌乗彼丨丨至于丨丨)¶
(又曰乗雲氣御飛龍而逰乎六合之外葢神人者乗虚/不墜觸實不礙故能狎虎兕貫金石乗雲霧而浮游如)¶
(此莊/子)白雲親舍(唐狄仁傑授并州法曹親在河陽仁傑/登太行山反顧丨丨孤飛謂左右曰吾)¶
(丨丨其下瞻悵久/之雲移乃去本傳)黄雲覆車(凡占長吏東耕當視天有/丨丨來丨丨五榖大熟東)¶
(方朔/傳)青雲圜葢(魏文帝生時有雲氣丨色而圜如車葢/當其上望氣者以為至貴之證非人臣)¶
<pb:KR3k0030_WYG_003-3a>¶
(之氣/本紀)赤雲夾日(哀六年呉伐陳楚子救陳將戰王有疾夾/庚寅卒于城父是嵗也有雲如衆丨鳥)¶
(日以飛三日楚子使問周太史周太史曰其當王身乎/若禜之可移於令尹司馬王曰除腹心之疾而寘諸股)¶
(肱何益不穀不有大過天其舍諸/有罪受罰又焉移之遂弗禜左傳)青雲干吕(漢武帝時/月氐國獻)¶
(神香使者曰國占東風入律丨丨丨丨/意中國有好道之君故來貢東方朔傳)披雲見日(文王/遇姜)¶
(公于渭陽灼然如丨丨丨白丨/恍若開霧而覩青天徐幹中論)披雲覩天(衞瓘見樂廣/而竒之曰此)¶
(人見之若丨丨霧而/丨青丨晉樂廣傳)有凌雲氣(司馬相如奏大人賦天/子大悦飄飄丨丨丨之)¶
(丨游天地/之間本傳)作攓雲篇(東坡云余自城中還道中雲氣自/山中來如雲馬奔突以手出掇開)¶
(籠收其中歸家雲盈籠開/而放之丨丨丨丨坡文)分至書雲(僖五年正月朔日/南至遂登觀臺以)¶
<pb:KR3k0030_WYG_003-3b>¶
(望之而書凡丨丨啟閉必/書雲物為備故也左傳)氣候占雲(冬至初陽雲出箕/如樹之狀立春少)¶
(陽雲出房如積冰春分正陽雲出軫如白鵠穀雨太陽/雲出張如車葢立夏初隂雲出觜赤如珠夏至少隂雲)¶
(出如氷波莘莘立秋濁隂雲出如赤繒寒露正隂雲出/如冠纓霜降太隂雲出上如羊下如磐石易通卦驗)¶
韓楚周秦(丨雲如布丨雲如日丨雲/如輪丨雲如美人史記)山水旱涔(丨雲草/莽丨雲)¶
(魚鱗丨雲煙火丨/雲波水淮南子)諸雲總名(慶雲曰景雲或曰卿雲雲/外赤内青謂之矞雲雨雲)¶
(曰油雲雪雲曰/同雲西京雜記)雲師之名(離騷云吾令豐隆乗雲兮求/宓妃之所在注豐隆丨丨一)¶
(曰雷師五臣曰雲師屏翳按豐隆或曰雲師或曰雷師/屏翳或曰雲師或曰雨師或曰風師歸藏云豐隆筮雲)¶
(氣而告之則雲師也穆天子傳云天子升崑崙封豐隆/之葬郭璞云豐隆筮師御雲得大壯卦遂為雷師按楚)¶
<pb:KR3k0030_WYG_003-4a>¶
(辭則以豐隆為雲師飛廉/為風伯屏翳為雨師廣雅)¶
詩集白雲(山中何所有隴上多丨丨只可/自怡悦不堪持贈君陶𢎞景)孤雲(南北各/萬里有)¶
(雲心更閑因風離海上伴月到人間洛浦少高/樹長安無寸山徘徊不可駐漠漠又東還于鄴)片雲(一/丨)¶
(孤丨逐處飛東西終日竞何依旁人/莫道能為雨惟恨青山未得歸王令)飛雲(片片丨來静/可閑樓頭江)¶
(上復前山飄零盡日不歸/去占破青山萬里天鄭準)山雲(雲本山中來毎遮山好/處丨好有心力便是教)¶
(丨住我亦山中人愛山不愛丨雲能作滯雨撩撥田翁/嗔入夏多竒峯是雲本無事遮丨不肯散丨亦太造次)¶
(教人向丨説且自闕張綱遺風逐丨簇去若驅牛羊雲/去雨立晴便見火傘  庶令百穀堅實我千斯倉盧元)¶
(賛/)鍾山(雲從丨丨起却入丨丨去借問/山中人雲今在何處王安石)梁國(英英大丨/丨郁郁必)¶
<pb:KR3k0030_WYG_003-4b>¶
(書臺碧落從龍起青山觸石來官名光邃古/葢影耿塵埃飛感高歌發威加四海回李嶠)倚峯(丨丨/觸石)¶
(濕苔錢便逐高風離瀑泉深處卧來眞隠逸上頭行去/是神仙千尋冇影滄江底萬里無蹤碧落邊長憶舊山)¶
(青壁裏遶庵閑/伴老僧禪齊已)觸石(深惹離情靄落暉如車如葢早依/依山頭丨丨應長在天際從龍自)¶
(不歸莫向隙牕籠夜月好來仙洞濕行衣/春風淡蕩無心後見説襄王夢亦稀韓琮)為霖(得路直/丨丨濟)¶
(物不然閑共鶴忘機無端是向/陽臺畔長送襄王夢雨歸崔塗)蔽月(聚散虚空去復還/野人閑處倚笻看)¶
(不知身外無根物丨/丨遮空作萬端郭震)高岳(𤣥雲起丨丨終朝/彌八方魏劉楨)陽臺(荆王/枕上)¶
(元無夢莫狂丨丨/一片雲李義山)砲車(終日江頭天色惡丨丨雲起風/欲作東坡張文潛詩云喜逢山)¶
(色開眉黛愁對江雲/起丨丨王直方詩話)玉馬(風力引雲行丨丨水光/連日動金蛇王介甫)白衣¶
<pb:KR3k0030_WYG_003-5a>¶
(天上浮雲如丨丨斯/須改變成蒼狗杜甫)玉葉(丨丨籠殘日金/枝襯薄霞山谷)抱石(幾年嗟/丨丨今)¶
(日喜從龍/余濟詩)隨風(丨丨亂鳥起泛水/結魚鱗于季子)如車(西北有浮雲亭/亭丨丨葢魏文)¶
(帝/)覆苑(傍花初㸃綴丨/丨更崢嶸崔灝)朝飛(畫棟丨丨南浦雲珠/簾暮捲西山雨王勃)暮合¶
(日丨碧雲丨佳/人殊未來文選)沮洳(嶺雲春丨丨江/月夜晴明杜甫)繽紛(慘淡天同色/丨丨雲共寒)¶
(景/陽)去來(丨丨皆絶迹隠顯/兩忘機司馬光)動静(静即等閑藏草木動時/頃刻遍乾坤辛寅遜)¶
　　雷¶
事類&KR0658;&KR0658;(震來丨丨震/驚百里易)谹谹(非雷非霆隠/隠丨丨楊子)塡塡(雷丨丨/兮雨㝠)¶
(㝠離/騷)隠隠(雷丨丨而響起兮象/君之車音長門賦)破山(疾雷丨丨風振海/而不能驚莊子)¶
<pb:KR3k0030_WYG_003-5b>¶
裂木(春夏之有雷霆也或發而震破巨石丨大丨而殘/之春木豈有非常之罪哉彼豈有懲於物也柳文)¶
驚蟲(伊青陽之肇化兮陶萬殊于天壤結鬱蒸以成雷/兮鼓訇輘之逸響丨蟄丨于始作兮懼遠邇之異)¶
(象李顒/雷賦)動物(丨萬丨者莫/疾乎雷易)開牙(雷者所以丨發/萌丨郎顗傳)拆甲(天/地)¶
(解而雷雨作雷雨作而/百穀草木皆甲拆易)出地(雷於天地為長子以其萬/物為出入也雷二月丨丨)¶
(百八十日雷出則萬物出八月入地百八十日雷入則/萬物入入則除害出則興利人君之象也王充論衡雷)¶
(入地則孕毓根荄保藏蟄蟲避盛隂之害丨丨/則養長華實發揚隠伏宣盛陽之德前五行志)發聲(仲/春)¶
(之月日夜分雷乃丨丨仲/秋之月雷乃收聲記月令)金門(雷從丨丨起上田/旱下田熟師曠占)石室¶
(凌雲臺有白丨丨/名避雷室北征記)雷神(楊道和夏于田中値雷雨至桑/下霹靂下擊之道和以鋤格其)¶
<pb:KR3k0030_WYG_003-6a>¶
(肱遂落地不得去色如丹目如鏡毛角/長三尺餘狀如六畜頭似獼猴搜神記)雷公(圖雷之狀/纍纍如連)¶
(鼓形又圖一人若力士謂之丨丨/使之左手引連鼔右手椎之論衡)雷車(柳公權元和末/止建州山寺中)¶
(夜半覺門外喧闐因潜于牕中見數人運斤造丨丨如/畫圖者久之一&KR0329;氣忽斗暗失其人兩目遂昏焉酉陽)¶
(雜/爼)雷斧(雷州每大雷雨多于田野得黳石謂之丨公墨/乂于霹靂處得楔如丨謂之霹靂楔小兒佩之)¶
(辟惡國史補元豐中隨州夏月大雷震一木折有就其/下得一楔者凡丨丨多以銅鐵為之楔乃石耳似斧而)¶
(無孔/筆談)雷椎(丨丨欿口感切&KR0034;徒感切輿物旁震欿&KR0034;曲/内也正月之初萬物尚在曲内之中雷震驚)¶
(出也太/元經)雷火(内侍李舜舉家曾為暴雷所震其堂之西/室丨丨自牕間出赫然出簷人以為堂屋)¶
(已焚皆出避之及丨止其舍宛然墻壁牕紙皆黔有一/木格其中雜貯諸器其漆器銀釦者銀悉鎔流在地漆)¶
<pb:KR3k0030_WYG_003-6b>¶
(器曾不燋灼有一寶刀極堅鋼就刀室中鎔為汁而室/亦儼然人必謂丨當先焚草木然後流金石今乃金石)¶
(皆爍而草木無一燬/者非人情所測筆談)雷形(丨州春夏多雷秋日則伏地/中其狀如彘人取而食之國)¶
(史/補)雷處(邵子謂程子曰子知丨起丨乎子曰某知之堯/夫不知也堯夫愕然曰何謂也子曰既知之安)¶
(用數推之以其不知故待推而後知堯夫曰子以/為起于何處子曰起于起處堯夫矍然稱善語録)阿香¶
車(義興人姓周永和中出都日暮道邊新草小屋有一/女子出門望見周曰日已暮周求寄宿向一更中聞)¶
(外有小兒喚丨丨官喚汝推丨女子辭去忽/驟雷雨明朝視宿處乃一新塜捜神記云)謝仙火(大/中)¶
(祥符間岳州玉眞觀為天火所焚惟留一柱有丨丨丨/三字倒書而刻之慶歴中有以此字問何仙姑者輙曰)¶
(謝仙者雷部中鬼夫婦皆長三尺其色如玉掌行火于/世間後有聞其説於道藏中檢之實有謝仙字由是益)¶
<pb:KR3k0030_WYG_003-7a>¶
(以仙姑為眞/仙矣國史)借車收麥(介休縣百姓常宿于晉祠夜半/聞人扣門云介休王丨霹靂丨)¶
(某日縣界丨丨祠内即應遂見數人持一物如幢環/綴旛旗十八葉有光如電至日果然損麥酉陽雜爼)攝¶
電取書(上元中台州一道士王遠知善易知人生死禍/福作易總十五卷一日因暴風雷雨忽至冥霧)¶
(中一老人叱曰所泄者書何在上帝/令吾丨六丁雷丨丨將文丨龍城録)震屋出龍(呉柴再/用為光)¶
(州一日大震雷家人皆伏匿再用當户坐不動俄見有/襦袴四人舁再用坐敗牀出庭中復大震屋折有龍出)¶
(九國/志)震人書背(長慶中有人雷震而死背上粉書/云市中用小斗李用晦芝田録)震夷¶
伯廟(雷丨丨丨之丨罪之也於/是展氏有隠慝焉左傳)震憲陵寢(後漢建和中/雷丨丨丨丨)¶
(室是時梁太后/兄冀用事漢書)捕竄匿龍(世言乖龍苦于行雨而多竄/匿為雷神捕之或在古木及)¶
<pb:KR3k0030_WYG_003-7b>¶
(簷楹之内/北夢𤨏言)擊姦黨碑(宣和殿所立元祐姦黨碑一夕/大風雨為震雷擊碎歩里客談)蔡¶
順環冡(丨丨母平生畏雷自亡後每有雷/震順輒丨丨泣曰順在此本傳)泰初倚柱(夏/侯)¶
(丨丨丨丨作書時霹靂破柱衣服焦然神色無/變書亦如故賔客左右皆跌蕩不能住世説)帝乙震¶
死(丨丨嫚神而丨丨後帝乙為韋囊盛血仰/而射之號曰射天  遇雷震而死漢志)震樹自若¶
(劉曜從劉元海獵于西山遇雨止樹下迅雷丨丨旁人/莫不顚仆曜神色丨丨元海異之曰此吾家千里駒也)¶
(雜/記)方食失七(先主與曹公語會雷大震先主丨丨丨/丨箸曰一震之威乃至此華陽國志)¶
詩集起龍(閑人倚柱笑雷公又向深山霹怪松必/若有蘇天下志何如驚丨武侯丨韓偓)卧龍¶
(陌上冬乾泣老龍天留甘雨付春工阿香/急試雷霆手莫放人間有丨丨朱喬年)神斧(誰將丨/丨破頑)¶
<pb:KR3k0030_WYG_003-8a>¶
(隂地裂山開鬼失林我願君王/法天造早施雄斷荅羣心晦庵)神電(已外浮名更外身/區區雷電若為神)¶
(山頭只作嬰兒看無限人間失箸人東坡唐/道人言天目山上毎大雷但聞如嬰兒聲)空霹靂(雷/霆)¶
(丨丨丨雲雨竟虚無炎赫/衣流汗低垂氣不蘇杜甫)驅號令(雷霆丨丨/丨同上)送山雨(雷/聲)¶
(忽丨千丨/丨杜甫)翻幕燕(震雷丨丨/丨同上)¶
　　電¶
事類天精(丨之丨雷電風/雨也淮南子)陽氣(魯隠公九年大雨震電/注震雷電丨丨也周之)¶
(三月夏之正月雷常聞于地中電未可/見而大雨震電此丨丨之失其節公羊)激氣(電丨丨也/雷以為鞭)¶
(䇿淮/南子)無聲(有聲曰雷丨/丨曰電公羊)施鞭(霹靂列缺吐火/丨丨楊雄賦)飛火(攅雲/間而)¶
<pb:KR3k0030_WYG_003-8b>¶
(丨丨/同上)列缺(豐隆軒其震霆兮丨丨曄其照夜/注豐隆雷公也丨丨電也文選)天怒(呉武/陵曰)¶
(雷砰電射丨丨也不/能終朝唐藝文志)耀靈曅(恐天時之代序兮丨丨丨/而西征靈曅電貌楚辭)¶
凌驚雷(丨丨丨之砊苦郎&KR1024;苦賦/兮弄狂電之滛裔思𤣥)無停光(擊電丨丨丨/疾雷無餘聲)¶
(公孫/子)不可追(良將如收電可見/丨丨丨抱朴子)隂陽分争(隂氣伏于黄/泉陽氣上通)¶
(於天丨丨丨丨/故為電莊子)隂陽相薄(丨丨丨丨感而為雷/激而為電淮南子)電樞繞¶
星(見前/星類)玉女投壺(天公與丨丨丨丨梟而脱誤不接/者天為之笑所以為電神仙傳)月¶
支獻獸(丨丨丨猛丨兩目如天䃱先念/反磹徒念反之炎光太平廣記)庶女呌天(丨丨/丨丨)¶
(雷電下擊齊景/公臺淮南子)王戎視日(丨丨丨丨不眩目爛/爛若巖下電晉史)¶
<pb:KR3k0030_WYG_003-9a>¶
詩集燒空(電尾丨丨黑雲脚/飛銀線韓偓詩)舒光(驚電夜丨/丨陸士衡)掣蛇(電光/時丨)¶
(紫金丨/東坡)閃綃(餘霞張錦幛輕電/丨紅丨劉禹錫)¶
　　霜¶
事類冬令(霜者隂精冬令也四時代/謝以霜收殺春秋考異)隂氣(霜丨陽之丨/也隂氣勝則)¶
(凝而為霜/大戴禮)早霜(&KR0034;丨丨也皚霜之白/者又有𤣥霜説文)甜霜(周穆王時西/王母貢嵰山)¶
(丨丨雪王/子年拾遺)紺碧(唐延國霜色/皆丨丨同上)紫瓊(李白逰慈恩寺寺僧/捧牌乞詩白題訖僧)¶
(獻丨丨/霜本傳)鴈來(北方白丨秋深乃丨來則/霜降謂之霜信古今詩話)鷹擊(季秋霜始/降丨隼丨)¶
(春秋符孫寶為京兆尹立秋日辟侯文為東部督郵入/見勑曰今日丨隼方丨當順天時取姦惡以成嚴霜之)¶
<pb:KR3k0030_WYG_003-9b>¶
(誅前/漢書)駟星見(駟見而隕霜霜隕/而冬裘具國語)豐鍾鳴(丨山有九丨郭/璞注曰霜降則)¶
(鍾鳴山/海經)霜不殺草(釐公二年十月隕丨丨丨丨為嗣君/微失秉事之象也左傳王者政令苛)¶
(則夏下霜誅伐不行則冬/丨丨丨丨春秋感精符)霜濃成花(宋次道春退朝録/言天聖中青州盛)¶
(冬濃霜屋瓦皆成百花之狀此事五代時亦嘗有之慶/歴中京師集禧觀渠中冰皆成花果林木元豐末予到)¶
(秀州人家屋瓦上冰亦成花毎瓦一枝正如畫家所為/折枝有大花似牡丹芍藥者細花如海棠萱草者皆有)¶
(枝葉無毫髮不具氣象生動雖巧筆/不能為之以紙塌之無異石刻筆談)霜殺草木(漢武帝/元光四)¶
(年隕丨丨丨丨自是征伐/四夷師出三十餘年本紀)霜殺桑稼(元帝永光元年三/月隕丨丨丨九月)¶
(二日隕霜殺丨天下大/飢是時石顯用事漢史)青女司霜(丨丨出以降霜注青/女霜神也又高誘注)¶
<pb:KR3k0030_WYG_003-10a>¶
(曰青女乃青腰玉女/丨丨雪者淮南子)王母𤣥霜(西丨丨云仙藥中有丨/丨絳雪漢武内傳又裴)¶
(航遇仙女樊夫人詩曰一飲瓊漿/百感生𤣥霜搗盡見雲英傳竒)伯竒鼓琴(琴操中有/履霜操伯)¶
(竒尹吉甫之子甫聽後妻言逐之丨丨/清朝履霜自傷無罪援琴鼔之雜記)鄒衍繫獄(衍事/燕惠)¶
(王盡忠左右譖之王繫之獄仰天/而哭五月天為之下霜淮南子)魯公可畏(段太尉顔/魯公雖千)¶
(五百嵗其英烈言言如嚴/霜烈日可畏而仰哉本贊)陽城争嚴(元德秀以德丨丨/以鯁峭司空圖知)¶
(命其志凛凛與秋霜丨/丨眞丈夫哉車行博)¶
詩集新霜(一夜丨丨着瓦輕芭蕉心折敗荷傾耐寒/唯有東籬菊金蕊初開曉更清白樂天)早¶
霜(金祗暮律盡玉女暝氛歸孕冷隨鐘徹飄華逐劒飛/帶日浮寒景乘風進曉威自存貞筠質寜將庶草腓)¶
<pb:KR3k0030_WYG_003-10b>¶
(蘇味/道)霜砧(十暑岷山葛三/丨延户丨杜)霜瓦(鴛鴦瓦冷霜/華重白樂天)霜月(青女/素娥)¶
(俱耐冷月中霜/裏闘嬋娟商隠)霜靄(丨丨清九衢霞光/照雙闕許洞早朝)横夜(青女丨霜/丨神罏盛)¶
(凍天王/宏詩)凝威(嚴霜有丨丨陸/士衡圍葵詩)横陳(嵗晚蒼官纔自别日/高青女尚丨丨王安)¶
(石/)肅殺(昊天積霜雪正/氣有丨丨杜)壓葉(綴條疑屑玉丨/丨訝堆鹽嗣青)封條(嘉禾/生朝)¶
(陽凝霜丨其/丨陛士衡)㸃鬢(呉霜丨歸丨身/與塘蒲晚李賀)折綿(霜威朝丨丨風/力夜冰酒山谷)¶
疊銀(瓦凍銀成疊林/凝玉作團鄭谷)結玉(露丨梅梢丨霜/凝竹幹銀李白)¶
　　雪¶
事類青女(至秋三月丨丨乃出/以降雪霜淮天文訓)滕六(詳見/風類)六出(凡草木/花多五)¶
<pb:KR3k0030_WYG_003-11a>¶
(出雪花獨丨丨雪花曰霙雪雲曰同雲韓詩外傳宋武/帝大明五年雪降花為丨丨上大悦以為祥瑞唐史)¶
三白(正月丨丨田公笑嚇嚇西北人/諺曰要宜麥見丨丨朝野僉載)攪空(重雪終日玉/花丨丨舞下)¶
(散地舒/元輿序)由地(雲霧雨之徴也夏則為露冬則為霜温則/為雨寒則為雪雨霧凍凝者皆丨丨發不)¶
(從天降/云論衡)嘉瑞(春雲始繁時雪遂降/實豐年之丨丨韓文)太平(丨丨之代雪不/封條凌弭毒害)¶
(而已出西/京雜記)盈尺(平地尺為大雪左傳丨丨/則呈瑞于豐年謝惠連賦)深丈(武帝都/洛陽未)¶
(成雨雪丨/丨餘史)金井(羣公對雪尚隆之曰麵堆丨丨誰調湯/餅呉永素曰玉滿天山難刻珮環坐間)¶
(服其韻精/姑臧記)銀峯(鉢和國有大雪山望/若丨丨北西域傳)瑶堦瓊樹(庭列丨/丨林挺)¶
(丨丨皓鶴奪鮮白/鷴失素謝惠連賦)瑶域粉野(元㝠戒寒海神飛雪丨丨/丨丨琪樹森列玉宇璇堦)¶
<pb:KR3k0030_WYG_003-11b>¶
(雲門露闕云云/李華含元殿賦)士卒指墮(漢高帝自將兵擊匈奴冬大/寒雨雪士卒墮指者十二三)¶
(匈奴/傳)牛馬蝟縮(漢元封二年大雪深一丈野中/鳥獸皆死丨丨踡縮如蝟漢史)謝莊集¶
衣(宋大明中元日雪花降右將軍丨丨/下殿雪丨丨白上以為瑞賦詩宋書)韋斌没靴(唐丨/丨每)¶
(朝會不敢離立笑言會大雪在庭者皆振裾/更立斌不徙足雪甚幾至丨丨韋安石傳)湘媼刺鼉¶
(唐貞元中有丨丨常以丹篆救疾一日告鄉人往洞庭/救數百人性命至洞庭前一日有大風濤碎一巨舟居)¶
(山所載百餘人居島上有一白龜逰沙上人殺食之明/日有城如雪圍島其城漸窄狹束其人為簇其間不廣)¶
(數丈岳陽人亦遥望霜城莫能曉也媼至岸飛劒丨之/白城一聲如霹靂遂崩乃一大丨長十餘丈蜿蜒而斃)¶
(後有一道士識湘媼是/劉綱妻樊夫人也傳竒)晉公掘馬(丨東瀛丨騰字元邁/鎭鄴時大雪當其門)¶
<pb:KR3k0030_WYG_003-12a>¶
(前數十歩獨液不積騰怪而丨/之得玉丨高尺許齒皆缺異苑)蘇武囓旃(丨丨使虜單/于幽武置大)¶
(窖中絶不與飲食天雨雪武卧丨雪與丨毛/並咽之數日不死匈奴以為神西漢本傳)陶侃布屑¶
(丨丨元㑹大雪始晴聽事前猶/濕於是以所藏木屑布地本傳)袁安高卧(大雪丈餘洛/陽令身出按)¶
(行見民家皆除雪出至丨丨門無有行路謂安已死令人/除雪入户見安僵卧問何不出安曰大雪不宜千人令)¶
(舉為孝/廉本傳)子猷乘興(王丨丨居山隂大雪夜眠覺開室酌/酒四望皎然因起徬徨詠左思招隠)¶
(詩忽憶戴安道時戴在剡溪即便夜乗輕船就戴經宿/方至既造門不前便返人問其故王曰丨丨而行興盡)¶
(而返何必見/安道耶本傳)謝女詠詩(丨安雪日内集兒丨講論文義/俄而雪驟公欣然曰白雪紛紛)¶
(何所似兄子胡兒曰撒鹽空中差可擬兄女曰未若柳/絮因風起公大笑為樂兄女道韞王凝之妻也世説)¶
<pb:KR3k0030_WYG_003-12b>¶
孫康讀書(丨丨家貧常映/雪丨丨本傳)東郭穿履(丨丨先生衣弊履/不完行雪中履有)¶
(上無下足盡/踐地世説)王恭披氅(丨丨嘗丨鶴丨渉雪而行孟昶/窺見之曰此眞神仙中人也本)¶
(傳/)皮冠豹舄(楚子次於乾谿雨雪王丨/丨翠被丨丨以出左傳)鹿巾鶴氅(都下/大雪)¶
(中書舍人路羣方於南垣茅亭肆目山雪/丨丨丨丨構火命觴以賞嘉致唐闕史)兎園授簡(梁/王)¶
(逰丨丨俄而微霰零宻雪下王乃歌北風于衞詩詠南/山于周雅丨丨于司馬大夫曰抽子秘思騁子妍辭為)¶
(寡人賦之相如揖曰臣聞雪宫建於東國雪山峙于西/域岐昌發詠於來思姬滿申歌于黄竹曹風以麻衣比)¶
(色楚騷以幽蘭灑曲盈尺則呈瑞于豐年袤丈則表沴/于隂德若乃河海生雪朔漠飛沙連氛累靄掩日韜霞)¶
(霰淅瀝而先集雪紛揉而遂多其為狀也散漫交錯氛/氲蕭索藹藹浮浮瀌瀌奕奕始縁甍而冐棟終開簾而)¶
<pb:KR3k0030_WYG_003-13a>¶
(入隙既因方而為珪亦遇圓而成璧盼隰/則萬頃同縞瞻山則千巖俱白謝惠連賦)鵝池襲城(唐/呉)¶
(元濟以蔡州叛諸將討之無功李愬用李祐計夜襲蔡/州㑹大雪蔡人不知行七十里夜半至城雪甚城旁有)¶
(丨鶩丨愬令擊之以亂軍/聲遂登城縛元濟李愬傳)掃路迎賔(王元寶毎大雪之/際令僕夫自門巷)¶
(丨雪為徑丨以丨丨客飲/宴謂之暖寒會天寶遺事)徹薦飼馬(孝廉范逵宿于陶/侃家時大雪侃母)¶
(湛氏丨所卧丨自剉丨其丨逵聞之/嘆曰非此母不生此子晉列女傳)取水烹茶(陶穀學/士得党)¶
(太尉家姬遇雪陶丨雪丨丨團丨謂姬曰党家應不識/此姬曰彼麤人安有此但能于銷金煖帳中淺斟低唱)¶
(喫羊羔兒酒陶黙/然慙其言編年)以雪為銀(耿先生大中召之官嘗大/雪戲之曰能丨丨丨丨曰)¶
(可乃取雪投熾炭中食頃取出爛然為/銀視其下若垂酥滴乳之狀江表志)藍闗詩句(韓愈/有姪)¶
<pb:KR3k0030_WYG_003-13b>¶
(湘有仙術方愈在朝暇日湘種頃刻花上擁出詩一聨/云雲横秦嶺家何在雪擁丨丨馬不前未幾愈言佛骨)¶
(貶潮州一日塗中遇雪俄有一人冐雪而來乃湘也湘/曰憶花上之句乎公詢其地乃藍闗嗟嘆久之為續其)¶
(詩載集/中青𤨏)㶚橋詩思(或問鄭綮詩思對曰詩思/在丨丨雪中驢子上雜記)賦黄竹詩¶
(穆天子傳曰丙辰天子逰黄臺之邱獵于革澤有降雨/天子乃休日中大寒北風雨雪有凍人天子作黄竹詩)¶
(三章以哀之曰皇/我萬民旦夕勿忘)賑負薪窮(昔衞君重裘累茵而坐見/路有負薪而哭之者問曰)¶
(何故也對曰雪下衣薄是以哭於是衞君懼見于顔色/曰為君而不知民孰以我為君於是開府金出倉粟以)¶
(丨貧窮/公孫子)幸大臣家(太祖一日大雪夜叩趙普門普出帝/立風雪中曰已約晉王矣已而太宗)¶
(至共於普堂中設重裀地坐熾炭燒肉普妻行酒帝以/嫂呼之普從容問曰夜久寒甚陛下何以出帝曰吾睡)¶
<pb:KR3k0030_WYG_003-14a>¶
(不着一榻之外皆他人家也故來見卿普曰南/征北伐今其時矣遂定下江南策邵氏聞見録)詣羌酋¶
帳(种世衡知環州有羌牛奴訛素屈强未嘗出世衡至/來郊迎世衡與約明日當至其帳慰勞是夕雪深三)¶
(尺世衡冒雪而往既至奴訛已寢世衡/蹴起之奴訛大驚羅拜感激心服紀聞)當雪侍立(侯師/聖云)¶
(游楊初見伊川伊川瞑目而坐二子侍立既覺顧謂曰/賢輩尚在此乎日既晚且休矣及出門外雪深一尺語)¶
(録/)因雪賦詩(歐公守汝隂丨丨會客丨丨禁體物語如/玉月棃梅練絮鷺鵠鵝銀等事皆請勿用)¶
(漁隠/叢話)¶
詩集喜雪(宿雲寒不卷春雪墮如簁騁巧先投隙潛光/亂入池喜深將䇿試驚宻仰簷窺自下何曾)¶
(汙增高未覺危比心明可燭拂靣愛還吹妬舞時飄袖/欺梅併壓枝地空迷界限砌滿接高卑浩蕩乾坤合霏)¶
<pb:KR3k0030_WYG_003-14b>¶
(微物象移為祥矜大熟布澤荷平施已分年華晚猶憐/曙色隨氣嚴當酒換灑急聽牕知照曜臨初日玲瓏滴)¶
(晩凘聚庭看嶽聳掃路見雲披陣勢魚麗遠書文鳥篆/竒縱歡羅艶黠列賀擁熊螭履弊行偏冷門扃卧更羸)¶
(悲嘶聞病馬浪走信嬌兒竈静愁煙絶絲繁念鬢衰擬/鹽吟舊句授簡慕前規捧贈同燕石多慙失所宜韓愈)¶
對雪(對雪無佳句端居正杜門人閑見初落風定不勝/繁可喜輕明質都無剪刻痕鋪平失池沼飄急響)¶
(牕軒惜不揺嘉樹衝宜走畫轅寒欺白酒嫩暖愛紫貂/温遠靄銷如洗愁雲晩更屯兒吟雛鳳語翁坐凍鴟蹲)¶
(病思驚殘嵗朋歡頼酒尊稍晴/春意動誰與探名園歐陽修)詠雪(東坡以聲色氣味/富貴勢力為八章)¶
(仍效歐公體不使鹽玉鷗鷺皓鮮白素等字○聲石泉/凍合竹無風夜色沉沉萬境空試向静中閑着耳隔牕)¶
(撩亂撲春蟲相色閑來披氅學王恭姑射羣仙邂逅逢/只為肌膚酷  似繞庭無處覔行蹤  氣半夜欺陵范)¶
<pb:KR3k0030_WYG_003-15a>¶
(叔袍更兼風力助威豪地爐火煖猶無奈怪得山村酒/價高  味兒童龜手握輕明漸碾鎗旗入鼎烹擬欲為)¶
(之修水記惠山泉冷釀泉清消富天上呈瑞足人心平/地今聞一尺深此為豐年報  息滿田何止萬黄金)¶
(貴海風吹浪去無邊倐忽凝為萬頃田五月凉塵渴人/肺不知價直幾多錢  勢高下横斜薄又濃破牕疎户)¶
(苦相攻莫言造物渾無意好醜都來失舊容清力萬石/千鈞積累成未應忽此一毫輕寒松瘦竹元  勁昨夜)¶
(分明聞折/聲坡文)春雪(雲重寒空思寂寥玉塵如積滿丨朝片/纔着地輕輕陷力不禁風旋旋消惹砌)¶
(任他香粉妬縈叢自學小梅嬌誰家醉捲珠簾看絃管/堂深暖易調秦韜玉連空丨丨明如洗忽憶江清水見)¶
(沙夜聽疎疎還宻宻曉看整整復斜斜風回共作婆娑/舞天巧能開頃刻花政使盡情寒至骨不妨桃李用年)¶
(華山谷東皇賦上瑞來寧黄屋憂風聲將仁氣灔灔生/瓦溝千門委圭璧曉日爛不收此物有佳德占年在麥)¶
<pb:KR3k0030_WYG_003-15b>¶
(秋同上何處更能分道路此時兼不認池臺冰鋪湖水/銀為面風捲汀沙玉作堆絆惹舞人春豔曵勾留醉客)¶
(夜徘徊偷將虚白堂前柳/失却江亭驛後梅白樂天)曉雪(風攪長空寒骨生先於/丨色報牕明江湖不見)¶
(飛禽影岩谷時聞折竹聲溝壑本深無復滿路岐兼得/一般平擁袍公子莫言冷中有樵夫跣足行杜荀鶴)¶
晩雪(亂飄僧舍茶煙濕宻灑高樓酒力微江/上丨來堪畫處漁人披得一簑歸鄭谷)邊雪(六出/花飛)¶
(處處飄粘牕拂砌上寒條朱門到晩/難盈尺盡是三軍喜氣銷章孝標)村雪(細玉羅紋下/碧霄杜門顔)¶
(巷落偏饒巢居只恐高柯折旅客愁聞去路遥撅凍野/蔬和粉重掃庭松葉帶酥燒寒牕呵筆尋詩句一片飛)¶
(來紙上/銷古詩)江雪(縮頭夜眠如凍龜雪來唯有客先知丨邊/曉色皓無際樹杪風多寒更吹青山有似)¶
(少年子一夕盡變滄浪髭江空野/濶落不見入户但覺輕絲絲東坡)雪夜(黄昏猶作雨纎/纎夜静無風勢)¶
<pb:KR3k0030_WYG_003-16a>¶
(轉添但覺衾裯如潑水不知庭院已堆鹽五更曉色來/書幌半夜寒聲落畫簷試掃北臺看馬耳未隨埋没有)¶
(雙尖粟城頭初日始翻鴉陌上晴泥已没車凍合玉樓/寒起  光揺銀海眩生花遺蝗入地應千尺宿麥連雲)¶
(有幾家老病自嗟詩力退空吟冰柱憶劉义東坡玉/樓肩也銀海目也劉义退之門人作雪車冰柱二詩)雪¶
獅(六出粧成百獸王日頭出後便郎當撐眉/拄眼人誰怕想汝應無熱肺腸張文潛)雪後(晚醉/扶笻)¶
(過竹村數家殘丨擁籬根風前有恨/梅千㸃沙上無人月一痕譚知柔)雪殘(唐試舉子主/司出天津橋)¶
(望洛城殘雪為題有閻齊美詩曰新霽洛城端千家積/雪寒未收清禁色先向上陽丨主司覽賞遂過乾&KR0871;子)¶
隨風(瑞雪落紛華丨丨一向斜地平鋪作月天逈撒成/花客滿燒煙舍牛牽賣炭車吾皇憂挾纊猶自問)¶
(軍家虞/延讓)和雨(清夾曉林初落索冷丨春丨轉飄蕭堪憐/雀避來閑地最愛僧衝過短橋林逋詩)¶
<pb:KR3k0030_WYG_003-16b>¶
㵼竹(門外山光馬亦驚堦前屐齒我先行風光誤入長/春苑雲月長臨不夜城未許牛羊傷至潔且看鴉)¶
(鵲弄新晴更湏應被留僧榻待聽摧簷丨丨聲東坡昨/夜纎纎變玉英小庵高卧有餘清夢驚忽有穿牕片夜)¶
(静唯聞丨/丨聲同上)飛花(漁蓑句好眞堪畫柳絮才高不道鹽敗/履尚存東郭指丨丨又舞謫仙簷書生)¶
(事業眞堪笑忍凍/孤吟筆退尖東坡)打牕(度臘侵春亦未遲紛紛欵欵意/猶微霑衣帶潤渾無見着物還)¶
(消不待晞賸欲丨丨連夜聽未須迷鴈斷行飛后山㵼/竹相堆垜丨丨時兩三夢回清話黙寒重壓衣衫惠洪)¶
迷徑(客來丨舊丨虎過識新蹤浦近/渾無鶴林疎只有松唐子西)玉花(春雲結成三/日霖朔風吹)¶
(作一尺雪紛紛委地丨丨亂皎皎照户紅光發一尊相/對老孟光寒光癡坐燈明滅踏雪看梅亦不惡月夜西)¶
(樓更清絶/謝無逸)瓊樹(旋撲珠簾過粉墻輕于柳絮重于霜已/隨江令誇丨丨又入盧家妬玉堂侵夜)¶
<pb:KR3k0030_WYG_003-17a>¶
(可能争桂魄忍寒應欲試梅妝闗河凍/合東西道腸斷班騅送陸郎李商隠)冰壺(六出飄蕭/萬瓦乾丨)¶
(丨天地不容看金門賀客螭頭冷草閣吟終粟瓦/寒故人家在西溪上欲叩柴關興已闌張天覺)瑶水¶
(臺上魂銷猶似蝶樓中裝暖不成梅亂隨/丨丨冰先釋試伴瓊林蕚並開石曼卿)瓊絲(超然臺/上雪城)¶
(郭山川兩竒絶海風吹破碧琉璃時見三山白銀闕葢/公堂前雪緑牕朱户相明滅就中山堂雪最竒枯松怪)¶
(石亂丨丨/東坡集)縞帶(翻成丨丨車迷路卷上珠簾人倚樓/石&KR1026;隨車翻丨丨逐馬散銀杯韓愈)銀¶
盃(九陌凄風戰齒牙丨丨逐馬帶隨車也知不作堅牢/玉無奈能開頃刻花得酒强歡愁底事閉門高卧定)¶
(誰家臺前暖日君須愛/水下寒魚漸可义東坡)玉塵(若逐微風起誰言非丨丨/何遜野濶天低糝丨丨東)¶
(坡/)鵝毛(郊野丨丨滿江湖/鴈影空李義山)繭冰(已回鄰面三年粉又/結寒絲幾丨丨錢思)鹽¶
<pb:KR3k0030_WYG_003-17b>¶
花(匝地丨丨宻迷天/柳絮漫徐師道)瑞葉(何事月娥期不在亂飄丨丨/滿人間注仙人燕華君謂天)¶
(上丨木花開花六/出故也冷齋夜話)鹽虎(遶墻全剥粉傍井漸銷銀刻獸/堆丨丨為山倒玉人珠環曾照)¶
(魏璧碎尚留秦簷水滴/鵝管屋瓦鏤魚鱗古詩)玉鳳(渡橋已看銀河凍上馬争/如丨丨飛莫説兎園延賦)¶
(客不湏鶴氅作/仙衣楊時可)戰玉龍(丨退丨丨三百萬敗/鱗殘甲滿空飛張元)騎白鳳(鵝/毛)¶
(垂馬騣自怪丨丨丨東坡閑思北海銀宫畔誰駕丹山/白鳳凰晏殊空庭白鳳舞毰毸撲帟窺簾去却回柳絮)¶
(似將春色到梅梢不/認月華來毛澤民)天不夜(看來丨地丨知丨飛入/園林總是春盧次春)玉¶
無瑕(仙子衣裳雲不染天人顔色丨丨丨月寒/桂樹猶藏魄海凍珊瑚未放芽崔德符)月半稜¶
(斜拖闕角龍千丈淡抹/墻腰丨丨丨孔平仲)玉千頃(吹風飛雨乾散作柳花/毬危簷下舞鶴老樹騰)¶
<pb:KR3k0030_WYG_003-18a>¶
(蟠虬湖平千頃玉月落漫不收手/冷謹勿炙置之鷫鸘裘毛澤民)銀世界(三千世界丨/成色十二樓)¶
(臺玉作層/劉師道)玉横斜(三軍喜氣鑠飛花睡起空驚月在沙未/集驊騮金腰褭故殘鳷鵲丨丨丨東坡)¶
(注雪殘之貌也鳷鵲殿名/杜詩雪殘鳷鵲亦多時)仙人剪水(丨丨寧底巧丨丨/作花飛陸暢玲瓏)¶
(剪水空中墜的皪裝/春樹上回王介甫)白帝振裳(寒氣不肯歸雪花一尺/圍崩騰相排拶龍鳳交)¶
(横飛波濤何飄蕩天風吹幡旗丨丨盛羽衞/鬖髿丨丨衣白電光啟途從以萬玉妃韓愈)天地無塵¶
(風雲快約十絲雨丨丨空丨一㸃丨曉樹放開花意思/夜牕添起月精神何如飛上三軍鬢與惱紅樓歌舞人)¶
(石敏/若)乾坤不夜(茅君失却三神鶴王母應迷五色麟草/木未香花事動丨丨丨丨月華新舒亶)¶
薝蔔無香(來麰有信迎三白丨丨丨丨散六花東坡天/風淅淅吹玉沙詔恩歸沐休早衙遥知清虚)¶
<pb:KR3k0030_WYG_003-18b>¶
(堂裏雪正似無/香林中花東坡)蘆花有聲(深粧玉瓦平無瓏亂拂/丨丨細丨丨辛寅遜)瑶臺¶
玉蕊(東風欲辭閶闔殿未向百花枝上見先拂丨丨丨/丨叢聯翩時落玲瓏片水晶宫中清曉寒蝴蝶窺)¶
(簾輕瞑旋素光冷逼翠雲裘𤣥冰暗結青花妍詩成玉/屑帶冰書興隨月繞清溪徧兎園老筆生陽春墨葩不)¶
(待微和扇明朝當見郢中吟/鵰尊快覆鵝黄面毛澤民)浄界空花(清都瓊蕊飛飛/下丨丨丨丨種)¶
(種開/洪芻)水晶雲母(丨丨不動垂千筯丨丨/無聲落萬家僧道潛)粉翼霜毛(夀陽/樓畔)¶
(晴梅落孝武宫中曉露漙越浦争回乗興棹洛堤欲駐/有情鞍蝶遺丨丨輕難拾鶴墜丨丨散未摶崔德符)¶
麵市鹽車(有田皆種玉無樹不開花班扇難裁素曹衣/詎比麻鵝歸逸少宅鶴滿令威家寂寞門扉)¶
(掩依稀履迹斜人疑迷丨/丨馬似困丨丨李義山)梅地粉天(劉伶醉席丨花丨/海客仙槎丨水丨)¶
<pb:KR3k0030_WYG_003-19a>¶
(錢惟/演)玉宇瓊干(重重丨丨三千界一一/丨丨十二樓晏元憲)珠幢玉節(斷蓬/飄葉)¶
(卷黄沙只有千林䰒鬆花應為王孫朝/上國丨丨丨丨與排衙東坡送人入京)排玉疊銀(尖峯/丨丨)¶
(笋圓石丨丨/盤劉師道)剪花飛葉(巧丨銀丨亂輕丨/玉丨狂辛寅遜)隨馬濕衣(寒/氣)¶
(先侵玉女扉清光旋遶省郎闈梅花大庾嶺頭發柳絮/章臺街裏飛欲舞定丨曹植馬有情應丨謝莊衣龍山)¶
(萬里無多遠留待行/人二月歸李義山)捲簾入户(丨丨光動山人帳丨丨/寒侵坐客氊謝無逸)¶
洒篁着柳(已訝凌歌扇還來伴舞腰丨丨留直節丨丨/送長條舞鏡鸞窺沼行天馬渡橋城險疑懸)¶
(布砧寒未搗/綃韓退之)洒松壓竹(撩人滕六索題詩頼有支郎為/解圍永夜祗宜燋兎上彤雲不)¶
(見織烏飛少林未許齊腰立青女無端接手/歸想得廬山幽絶處丨丨丨丨更增輝洪芻)¶
<pb:KR3k0030_WYG_003-19b>¶
　¶
　¶
　¶
　¶
　¶
　¶
　¶
　古今合璧事類備要前集卷三¶
