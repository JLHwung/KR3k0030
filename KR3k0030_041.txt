# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:03.423256
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 前集卷四十一
<pb:KR3k0030_WYG_041-1a>¶
欽定四庫全書¶
　古今合璧事類備要前集四十一¶
　　　　　　　　　　　　　宋　謝維新　撰¶
　仕進門¶
　　赴任　附　書考¶
事類往戍(齊侯使連稱管至父戍葵邱/曰瓜時而丨及瓜而代左傳)辦裝(鍾離意上/書薦劉平)¶
(等特賜丨丨/錢後漢書)賜縣令錢(客曹郎主治羗戎事劇遷刺史其/公遷縣令詔書賜錢三萬與三臺)¶
(祖餞治裝一月謁公卿凌/朝乃發後漢百官志注)賜太守錢(張輔為東郡太守/賜裝錢三十萬以)¶
<pb:KR3k0030_WYG_041-1b>¶
(之官/同上)¶
書考有虞考績(三載考績三考黜陟/幽明庶績咸熈書)成周考成(以參互/考日成)¶
(以月要考月成以/嵗㑹考嵗成周禮)奏考課法(京房曰古帝王以功舉賢/則萬化成瑞應著宜令百)¶
(官各試其功災異可息詔使房作其事房丨丨丨/吏丨漢書劉卲作都官考課法七十二條魏志)為黜¶
陟法(杜預受詔丨丨丨之丨曰莫若委達官各考所統/在官一年以後毎嵗言優者一人為上第劣者一)¶
(人為下第因計偕以名聞按其六嵗處優舉者超用之處/劣舉者奏免之其優多劣少者叙用之劣多優少者左)¶
(遷之/晋書)考書第一(鄭善果所至有績號清吏嘗與武威太/守樊予盖考為天下第一煬帝賜物千)¶
(段金百兩○唐上考第以李綱孫伏伽為第一/通鑑○盧從愿任豫州刺史考課為天下第一)考課第¶
<pb:KR3k0030_WYG_041-2a>¶
六(蕭育為茂陵令㑹課注丨丨丨丨漆令郭舜殿見責/育救之扶風怒曰君課第六裁自脫何暇為人言也)¶
(本/傳)考績為最(路嗣恭連徙神烏姑臧二縣丨丨丨天下/丨元宗以為可嗣魯恭因賜名○崔彦昭)¶
(吏治精明戴叔倫清/明仁恕所至稱最)考改中上(盧承慶考内外官有一官/督運遭風失米盧考之)¶
(曰監運損糧考中下其人容止自若無言而退盧改注/曰非力所及丨中中既無喜容亦無愧辭又丨曰寵辱)¶
(不驚考/丨丨)固辭上考(盧邁進給事中俄㑹考課邁以/不滿嵗丨丨丨丨縉紳髙其義)不許¶
上考(宇文融用事以括田功為上下/考盧從愿丨丨融恨之並史)自書下考(陽城為/道州刺)¶
(史賦稅不時觀察使數誚責州當上考功/第城自署曰撫字心勞催科政拙考下下)自述其考(唐/臨)¶
(丨丨丨丨曰形如死/灰心若鐡石唐書)升中書考(張說為中書令元宗詔/曰動惟直道累開獻納)¶
<pb:KR3k0030_WYG_041-2b>¶
(之誠言則不諛自得謀猷之體才/望兼著理合褒升考中上同上)書録事考(周李詳解/褐鹽亭尉)¶
(因考為録事所擠詳謂刺史曰録事持銓曹之權當要/害之地為其妄褒貶耳若使詳秉筆頗亦有詞刺史遂)¶
(授筆詳即丨丨丨丨曰怯斷大案好勾小稽自隱不清/言他擾濁階前兩競鬬困方休獄裏囚人非赦不出天)¶
(下以為談笑之/最焉御史臺記)¶
　　攝職　附　換官¶
事類兼職(丨人之/丨六帖)二事(沈諸梁兼丨丨注/謂令尹司馬也傳)士㑹攝右(晋/文)¶
(公城濮之役舟之/僑先歸丨丨丨丨)叔魚攝理(晋邢侯與雍子争鄐田士/景伯如楚丨丨丨丨注理)¶
(獄官/也)祝佗辭職(衛侯將㑹使丨丨從丨曰臣展四體以/率舊丨猶懼不給而煩刑書若又供二)¶
<pb:KR3k0030_WYG_041-3a>¶
(徼大罪也謂/兼二職也)夫子攝政(丨丨為魯司冦丨丨七/日誅少正夘並同上)攝府縣¶
官(元宗西狩詔留崔光逺為京兆尹西京留守採訪使/乗輿已出都人亂入左藏大盈争輦財珍光逺募官)¶
(丨丨丨誰何宫闕斬/數十人乃定唐史)攝臺省官(李晟擇文武丨丨/丨丨以俟乗輿)攝行¶
軍長史(李靖陳圖蕭銳十䇿有詔拜靖/行軍總管兼丨孝㳟丨丨丨丨)攝御史大夫(李/巨)¶
(授陳留譙郡太守丨丨丨丨丨明日/謝帝驚曰何攝為即詔御史大夫)¶
換官兩縣皆理(薛宣為馮翊潁陽多盜賊令薛㳟未嘗/治民職不辦粟邑縣小人謹朴易理令)¶
(尹賞有才宣奏賞與㳟換縣旬日間/丨丨丨丨曰公綽優於趙魏六帖)二州對換(母邱儉/為鎮南)¶
(將軍豫州刺史諸葛誕東關不利乃令/誕儉對換誕為豫州儉為楊州魏志)¶
<pb:KR3k0030_WYG_041-3b>¶
　　遷除¶
事類登庸(若時丨/丨書)顯遂(丨忠丨/良同上)不次(賢能丨待丨而舉/記丨丨見拔以示)¶
(羣臣/唐史)不拘(英主取賢丨丨/階陛陸贄傳)除故官(凡言除者丨丨丨就/新官也漢書音義)¶
越清級(亦有少負令譽超/丨丨丨者南史)嵗中大夫(漢文帝召賈誼為/博士超遷丨丨至)¶
(太中丨/丨本傳)旬月宰相(車千秋以一言悟意封侯丨丨/取丨丨封侯世未嘗有本傳)嵗中¶
四遷(主父偃上書召見拜為郎/中大夫丨丨丨丨本傳)夜加二階(唐韓思彦擢/第授監察御)¶
(史昌言當世得失髙宗丨/召丨丨丨待詔宏文館)驟得中書(蘇頲為工部侍郎/帝問丞相有自工)¶
(部得中書侍郎者乎對曰陛下任/賢何資之計乃詔為中書侍郎)四遷吏部(鄭珣瑜以/諷諫主文)¶
<pb:KR3k0030_WYG_041-4a>¶
(科髙第丨丨/丨丨侍郎)二朞宰相(張鎬起布衣/丨丨至丨丨)數月中丞(武后時/薛季昶)¶
(上書自布衣擢監察御史自/給事中丨丨為御史丨丨)旬日藩鎮(李愬進山南東/道節度使丨丨)¶
(父兄踐/兩鎮)三載侍中(南梁張纘起居袐書郎丨丨遷太子/舍人遷尚書吏部郎俄兼丨丨時人)¶
(以為早達/並本傳)每遷有光(郭汾陽丨丨面長三寸額丨/丨氣事已乃復舊隴上書)召見¶
垂泣(韓思彦為李義甫譖出為山陽丞髙宗丨問不丨/卿乆今何官耶思彦泣道所以帝召為御史本傳)¶
　　章服　附　賜緋　賜紫¶
事類命德(天丨有丨五服/五章哉臯謨)在笥(惟衣裳丨/丨說命)唐官服制(唐/初)¶
(品官舊服止黄紫貞觀四年詔三品以上服紫四品五/品以上服緋六品七品以緑八品九品以青永徽三年)¶
<pb:KR3k0030_WYG_041-4b>¶
(京官文武職事四品五品並給隨身魚袋天授中改佩/魚為龜神龍依舊景雲赦文魚袋着紫者金裝着緋者)¶
(銀裝是時正員官始佩魚其離任及致仕即去魚袋員/外判試并檢校等官並不佩魚開元中張嘉貞奏請致)¶
(仕官及内外官五品以上檢校試判及内供奉官見占/闕者聽凖正員例許終身佩魚以理去任亦許佩魚自)¶
(後恩制賞緋紫謂之章服凡服飾差等/上得兼下下不得僭上唐㑹要及職林)國朝服制(雍熈/初郊)¶
(祀禮成詔升朝官服緋緑二十年叙賜緋紫真宗東封/西祀赦書京朝官並以十五年為限太平興國二年詔)¶
(朝官出知節鎮及轉運使副借紫知防團刺史州借緋/衣緋者借紫其知通判知軍監止借緋㑹要魚袋之制)¶
(國初多闕雍熈元年南郊畢出内魚袋以賜近臣由是/内外升朝官皆佩魚舊制借服者但稱借紫借緋初不)¶
(佩魚醫官職雖髙亦不佩魚政和初王詔上言於是始/佩魚稱借紫金魚袋而醫官隨服色佩魚矣㑹要及國)¶
<pb:KR3k0030_WYG_041-5a>¶
(史/補)¶
賜緋告舅得緋(李子慎誣丨其丨獲五品其母見其著/緋衫泣曰此是汝舅血染者耶唐書)¶
為使請緋(張宿使淄青裴/度欲丨請銀緋)乗驢着緋(張鷟初為岐王屬/夜夢着緋丨丨睡)¶
(中自怪我衣緑乗馬何為衣緋却乗驢其年應舉/及第授鴻臚丞未經考而授五品以其應也僉載)為䑕¶
齧袍(張鷟為鴻臚丞㡌帶及緑袍並䑕齧有蜘蛛大/如粟當寢門縁絲上經數日大赦加階授五品)居¶
相着緋(張嘉貞開元中書令著緋傅游/藝武后時丨丨位丨丨南部書)復官還緋(沈佺/期以)¶
(罪謫遇恩丨丨而未丨朱衣因内宴羣臣皆歌迴波詞/佺期曰身名已蒙齒録袍笏未賜牙丨中宗即賜之本)¶
(事/詩)¶
<pb:KR3k0030_WYG_041-5b>¶
賜紫侍讀賜紫(馮伉為皇太子諸王丨/丨殿中丨金丨服唐書)中丞奏紫(太和/三年)¶
(中書門下奏檢校四品兼丨丨賜緋/經三周年以上者兼許丨丨同上)賭集翠裘(武后以/南海獻)¶
(集翠裘賜張昌宗狄仁傑入奏事后令争三籌丨昌宗/所衣裘卿以何物為對狄因指所衣紫絁袍曰臣以此)¶
(敵則天笑曰此裘價逾千金卿之所指為不等矣/狄對曰臣袍乃大臣朝見奏對之服也集異記)指紫¶
系布(顔真卿問范氏尼曰吾得五品否尼/丨坐上丨丨丨云顔郎衫色如此)起家金紫(李/泌)¶
(丨丨丨丨為/帝王師廣記)特恩金魚(崔日用為中丞賜紫是時佩魚/須有丨丨日用因内宴撰迴波)¶
(詞中宗以丨丨/賜之本事詩)¶
詩集朱紱(丨丨白銀章○扶/病垂丨丨並杜詩)紫綬(金章丨丨照/青春同上)¶
<pb:KR3k0030_WYG_041-6a>¶
　　聘召¶
事類君命(丨丨召不俟/駕行矣論語)使節(凡君召以三節二節以走/一節以趨在官不俟屨在)¶
(外不俟車注節所以明信輔君命也/使使召臣急則持二緩則持一玉藻)幣帛(季春出丨丨/聘名士月令)¶
圭璧(聘人以丨聘士以/丨召人以瑗荀子)束帛(賁于邱園丨丨/戔戔易賁卦)車乗(翹翹/丨丨)¶
(招我以弓/左莊傳)公車(遣詣丨丨/後漢記)馹傳(李嶠傳郵馹爾雅云丨/遽丨皆傳車驛馬之名)¶
(本/傳)幣聘莘野(伊尹耕于有莘之野湯三使人以丨丨之/既而幡然改曰與我處畎畝之中由是以)¶
(樂堯舜之道吾豈若使是君為堯舜之君哉吾豈若使/是民為堯舜之民哉吾豈若於吾身親見之哉孟子)¶
旌招虞人(齊景公田招虞人以丨不至將殺之志士不/㤀在溝壑勇士不㤀喪其元孔子奚取焉取)¶
<pb:KR3k0030_WYG_041-6b>¶
(非其招不往也曰敢問丨丨丨何以曰以皮冠庶人以/旃士以旂大夫以旌以大夫之招招虞人虞人死不)¶
(敢往以士之招招庶人庶人豈敢往哉/况乎以不賢人之招招賢人乎同上)長吏勸駕(髙帝/詔有)¶
(稱明德者丨丨必身丨為之丨/謂身自往勸以車駕而遣之)舍人趣裝(蕭何薨參聞/之告丨丨丨)¶
(治行吾且入相居/無何使者且召參)安車往迎(漢四皓隱商山惠帝為太/子為書卑辭丨丨迎以為)¶
(客乃/出)前席召見(賈誼為長沙王太傅嵗餘文帝思誼徵/之入見上方受釐坐宣室上因感鬼神)¶
(事而問鬼神之本誼具道所以然之故至夜半文帝丨/丨既罷曰吾乆不見賈生自以為過之今不及也迺拜)¶
(為梁懐王/太𫝊本傳)因賦召問(蜀人楊得意為狗監侍上上讀子/虚賦而善之曰朕獨不得與此人)¶
(同時哉得意曰臣邑人司馬/相如為此賦上驚乃召問)上書召見(主父偃齊人諸/儒相與排擯不)¶
<pb:KR3k0030_WYG_041-7a>¶
(容於齊家貧北遊燕趙為客乃西入關資用之留乆諸/公賓客多厭之偃上書闕下朝奏暮召所言九事其八)¶
(事為律令一事諫伐匈奴同上○主父偃等書奏天子/召見謂曰公等皆安在何相見之晩也拜為郎中主父)¶
(偃尤親幸一嵗中凡四/遷為中大夫漢武紀)吾今召矣(汲黯坐免官隱於田/園者數年召為淮陽)¶
(太守黯泣曰願為中郎出入禁闥補過/拾遺上曰君薄淮陽耶丨丨丨君丨)何不憚煩(王良/病歸)¶
(就徵過友人友人不肯見曰不有忠言竒/謀以取大位丨其往來屑屑丨丨丨也)蒲輪遣召(武/帝)¶
(遣使者安車丨丨束/帛加璧召魯申公)封車遣詣(漢平帝徵天下通知逸/經古記歴算五經者所)¶
(在為駕一丨軺丨丨丨注諸發/駕置傳者封以御史大夫印章)元纁遣聘(光武備安車/丨丨丨使丨)¶
(嚴光三反/而後至)羔幣往聘(安帝時陳忠薦周燮馮/良帝以元纁丨丨聘之)鋒車一乗¶
<pb:KR3k0030_WYG_041-7b>¶
(晋宗室義陽成王望字子初時魏髙貴鄉公好才愛士/望與裴秀王沇鍾㑹並見親待公性急秀等居内職急)¶
(有召便至以望外官特給追丨丨丨/丨武賁五人每有宴集望奔馳而至)使者四輩(太宗召/馬周未)¶
(至間遣丨丨丨丨敦/趣及見與語大恱)詔除銀青(代宗欲相李泌元載忌/之帝不得已出泌約曰)¶
(後召當以銀為信忽除銀青泌知/載必敗已且相矣未㡬果然家傳)召見金鑾(李太白事/見宗室門)¶
召拜拾遺(陸龜蒙以髙士召不至素善李/蔚及當國丨丨丨丨詔下而卒)召見延英(陳/摶)¶
(隱居華山藝祖召不至太/宗丨以羽服丨於丨丨)召起除官(邵康節與富文忠/早相知文忠入相)¶
(詔天下舉遺逸康節不屈後再舉詔王拱辰尹洛以康/節應詔潁川薦常秩皆先除試將作監主簿二人皆不)¶
(起後常秩賜/對除諫官)召見拜官(种放以處士丨丨丨丨真/宗待以殊禮名動海内)¶
<pb:KR3k0030_WYG_041-8a>¶
詩集除書到門(簡略非世噐委身同草木逍遥精舍居/飲水自為足累日曽一櫛對書常懶讀)¶
(社臘㑹髙年山川恣游矚明世方選士中朝懸美禄丨/丨忽丨丨冠帶便拘束愧忝郎署迹謬䝉君子録俯仰)¶
(垂華纓飄風翔輕轂行將親愛别戀此西澗曲逺峯明/夕川夏雨生衆緑迅風飄野路迴首不遑宿明晨下烟)¶
(闕白雲在幽谷/韋應物送尚書)¶
　　朝會　附　寓直¶
事類賓禮(大宗伯以丨丨親邦國春見曰朝夏/見曰宗秋見曰覲冬見曰遇禮官)侯職(諸/丨)¶
(朝於天子曰述丨一不朝則貶其爵再不/朝則削其地三不朝則六師移之告子)登陛(臣願一/丨文石)¶
(之丨涉赤墀/之塗漢史)接武(丨丨䕫龍簉跡/鴛鷺上官儀傳)車服以庸(舜五載一/巡狩羣后)¶
<pb:KR3k0030_WYG_041-8b>¶
(四朝敷奏以言明試/以功丨丨丨丨書)玉帛畢至(禹㑹諸侯於塗山執/丨丨者萬國  制)圭¶
璧繅采(典瑞公執桓圭侯執信圭伯執躬丨繅皆三采/三就子執穀丨男執蒲璧丨皆二丨再就以朝)¶
(覲宗遇㑹/同於王禮)庭燎鸞聲(丨丨美宣王也因以箴之夜如何/其夜未央君子至止丨丨鏘鏘庭)¶
(燎/)以圭入覲(韓侯以其介/圭入覲于王)舉烽而朝(褒姒不好笑幽王/欲其笑萬方故不)¶
(笑幽王為烽燧大鼓有冦至則舉烽燧諸侯悉至而無/冦褒姒乃大笑幽王欲恱之數弄烽火其後不信幽王)¶
(至幽王之廢申后去太子申侯怒乃與繒西夷犬戎/共攻幽王幽王丨丨火徵兵莫至遂殺幽王驪山下)來¶
朝不禮(鄭伯如周始朝桓王也王不禮焉周桓公言於/王曰我周之東遷晋鄭焉依善鄭以勸來者猶)¶
(懼不蔇况不禮焉/鄭不來矣左隱公)來朝争長(滕侯薛侯丨/丨丨丨同上)享醴命宥(虢/公)¶
<pb:KR3k0030_WYG_041-9a>¶
(晋侯朝王王丨丨丨之丨皆賜/玉五瑴馬三匹非禮也左莊)盛服假寐(宣子驟諫公/患之使鉏麑)¶
(賊之晨往寢門闢矣丨丨將朝尚早坐而丨丨麑退歎而/言曰不㤀恭敬民之主也賊民之主不忠棄君之命不)¶
(信有一於此不如死/也觸槐而死左宣)諸生綿蕞(髙帝法為簡易羣臣飲/争功醉或妄呼拔劒撃)¶
(柱叔孫通曰願徵魯丨丨與臣弟子/共起朝儀為丨丨野外習之漢史)九賓臚句(叔孫通/既起朝)¶
(儀與諸生習之月餘㑹十月諸侯朝百官/各以次陳列廣行設丨丨丨丨傳同上)置酒無譁(漢/長)¶
(樂宫成諸侯羣臣朝竟/丨丨丨敢讙丨失禮者)奉璋肅容(晋萬國咸享各以其/職獻贄丨丨人丨其)¶
(丨傳元/朝㑹賦)升殿迺拜(東平王蒼入朝既至丨丨/丨丨天子親答之本傳)離立偶語¶
(王無競改殿中侍御史㑹朝宰相宗楚客楊再思丨丨/丨丨無競揚笏曰朝禮尚敬公等大臣不當慢常典同)¶
<pb:KR3k0030_WYG_041-9b>¶
(上/)騶卒訪事(梁劉孝標多所陵忽毎朝㑹公/卿間無與語反呼丨丨丨丨)騶童預政¶
(馬周疏伏見王長通白明達本樂工輿皂雜類韋槃提/斛斯無他材獨解調馬今超授髙爵與政外廷朝㑹丨)¶
(丨倡子鳴玉曵履/臣竊恥之唐史)¶
寓直纈袍覆寢(韋綬為翰林學士密政多所參逮帝嘗/幸其院韋后從㑹綬方寢學生鄭絪欲)¶
(馳告之帝不許時大寒以妃/蜀丨丨丨而去其待遇如此)蓮炬送還(令狐綯入翰林/為學士夜對禁)¶
(中燭盡帝以乗輿金丨華丨丨丨院/吏望見以為天子來綯至皆驚唐書)蠟液濡紙(栁公權/為翰林)¶
(書詔學士嘗夜召對於亭燭窮而語/未盡宫人以丨丨丨丨繼之唐史)宫燭然窻(蘇易簡/為學士)¶
(太宗嘗夜幸玉堂易簡已寢遽起無燭具衣冠丨嬪自/窻格引丨入照之窻格上有火丨處至今不欲更易為)¶
<pb:KR3k0030_WYG_041-10a>¶
(玉堂盛事筆談又蘇易簡嘗醉寢於直廬夜分忽中人/宣召遽起以水沃面具簪笏以朝賜坐訪以外事應對)¶
(如流略無舛誤仍令草王顯樞密使剥麻來晨並/不記上亦不覺其醉自以為神助焉續翰林志)進制¶
麻草(祥符中錢惟演入院是夕召入令草夀春王制惟/演進草乞御筆刋削然後寫麻從之是夕一更二)¶
(㸃進草三㸃降出御筆書依/奏方付待詔書寫澠水燕談)賜金蓮炬(蘇軾遷翰林學/士嘗鎖宿禁中)¶
(中使宣入對宣仁問曰卿前年為何官曰臣前年為汝/州團練使今為何官曰臣待罪翰林上歎竒才宣仁曰)¶
(此先帝之意也先帝毎誦卿文章必曰竒才竒才但未/及進用卿即上仙耳軾不覺哭失聲宣仁與哲宗亦泣)¶
(下已而命坐賜茶撤/御前金蓮燭送歸院)¶
詩集鴈行(夜色尚蒼蒼槐隂夾路長聴鐘出長樂傳鼔/到新昌宿雨沙隄潤秋風樺燭香馬驕欺地)¶
<pb:KR3k0030_WYG_041-10b>¶
(軟人健得天凉待漏排閶闔停珂擁建章爾隨黄閣老/吾次紫微郎並入連稱籍齊趨對折方鬬粧花接蕚綽)¶
(立丨分丨近職誠為美微官豈合當綸言難下筆諫紙/易連箱老去何徼幸時來不料量唯求致身地相誓荅)¶
(恩光白/居易)騎省(丨丨直明光雞鳴謁建章遥聞侍中佩暗/識令公香玉漏催銅史天書問夕郎旌旂)¶
(映閶闔歌吹滿昭陽官舍梅初紫宫門/栁欲黄願將遲日意同與聖恩長王維)劔佩衣冠(銀燭/朝天)¶
(紫陌長禁城春色曉蒼蒼千條弱栁垂青瑣百囀流鶯/遶建章丨丨聲隨玉墀步丨丨身惹御爐香共沐恩波)¶
(鳳池上朝朝染翰侍/君王賈至呈寮友)旌旂宫殿(五夜漏聲催曉箭九重/春色醉仙桃丨丨日暖)¶
(龍蛇動丨丨風微燕雀髙朝罷香烟擕滿袖詩成珠玉/在揮毫欲知世掌絲綸美池上于今有鳳毛杜甫和賈)¶
(舍/人)九天閶闔(絳幘雞人報曉籌尚衣方進翠雲裘丨丨/丨丨開宫殿萬國衣冠拜冕旒日色纔臨)¶
<pb:KR3k0030_WYG_041-11a>¶
(仙掌動香烟欲傍衮龍浮朝罷須裁五/色詔佩聲歸到鳳池頭王維和賈舍人)千官仙仗(雞鳴/紫陌)¶
(曙光寒鶯囀皇州春色䦨金闕曉鐘開萬户玉階仙仗/擁丨丨花迎劔佩星初落栁拂旌旂露未乾獨有鳳凰)¶
(池上客陽春一曲和/皆難岑參和賈舍人)天顔有喜(户外昭容紫袖垂雙瞻/御座引朝儀香飄合殿)¶
(春風轉花拂千官淑景移晝漏稀聞髙閣報丨丨丨丨/近臣知宫中毎出歸東省㑹送夔龍集鳳池杜甫按唐)¶
(㑹要天祐二年敇令後每遇延英坐朝日只令小黄門/祇候引從宫人不得擅出内乃知杜詩所謂引朝儀者)¶
(真出殿引/坐也竒語)仙仗成行(長安嵗後見歸鴻紫禁朝天拜舞/同曙色漸分雙闕裏漏聲遥在百)¶
(花中爐烟乍起開丨丨玉佩丨丨引上公共/荷發生同雨露不應黄葉乆從風皇甫曽)丹墀碧落¶
(鐘傳清禁纔應徹漏報仙闈儼已開雙闕薄烟籠菡萏/九城初日照蓬萊朝時但向丨丨拜仗下方從丨丨迴)¶
<pb:KR3k0030_WYG_041-11b>¶
(聖代逍遥更何事願將/巴曲贊康哉楊巨源)書殿綸闈(吟君昨日早朝詩金/御爐前喚仗時烟吐)¶
(白龍頭宛轉扇開青雉尾參差暫留丨丨多稱屈今入/丨丨即可知從此摩霄去非晚鬢邊未有一莖絲白居)¶
(易和劉/學士)隨仗報班(踈星寥落曉光微殘月蒼龍闕角西/玉勒争門丨丨入牙牌當殿丨丨齊)¶
(羽儀雖接鴛兼鷺野性終存鹿與麛笑殺/汝隂常處士十年騎馬聴朝雞歐陽永叔)鳴鞭佩玉(閶/闔)¶
(初開瑞霧中丹霞曉日上蒼龍丨丨警徹廊千步丨丨/聲移㦸五重雪後朝寒猶凜冽栁梢春意已䒠茸少年)¶
(自結芬菲侣老病/惟添詩思濃同上)花鬛斑虬(丨丨丨丨駕早朝玉欄宫/殿壓雲濤九州畫地中原)¶
(壯萬象横天紫極髙日月輝明留闕角龍蛇蟠結動/旌旄羣仙遥望蓬萊拜五色非烟遶赭袍鄭毅夫)玉¶
龍金獸(陸生聲譽在雲間來預簪裾謁帝顔冠劔有容/䕫與契文章全盛馬兼班耽耽丨宇丨纒棟靄)¶
<pb:KR3k0030_WYG_041-12a>¶
(靄丨鋪丨齧環却出常朝殿前/過㦸衣風動自相攀梅聖俞)寓直花隱掖垣(丨丨丨/丨暮啾)¶
(啾棲鳥過星臨萬户動月傍九霄多不寢聼金鑰因/風想玉珂明朝有封事數問夜如何杜甫奉宿左省)栁¶
迷歸院(晝刻傳呼淺春旂簇仗齊退朝花底散歸院丨/邊丨樓雪融城濕宫雲去殿低避人焚諫草騎)¶
(馬欲雞棲杜/甫晩出左掖)金爐香燼(丨丨丨丨漏聲殘剪剪輕風陣/陣寒春色惱人眠不得月移花)¶
(影上闌干王/介甫夜直)玉府仙宫(絳河星斗夜闌干禁署沈沈閉/九關上帝册書羣丨丨丨人丨)¶
(殿巨鰲山凉蟾影度秋隂薄促漏聲來夜唱閑擁鼻/吟多欲愁絶嚴鐘凄斷樹烏還晏同叔初秋寓直)海¶
山鼇背(鳳樓鴛瓦蟾波濕衆籟聲沈百蟲蟄仙盤雲表/露成霜何人夜半牛衣泣芝泥香熟封詔書河)¶
(漢西傾移斗車隂風摵摵起庭樹寒澌戛戛鳴宫渠千/廬迭唱傳宵柝丨丨丨丨蓬壺頂金缸珠網結綺錢玉)¶
<pb:KR3k0030_WYG_041-12b>¶
(井銀牀垂素綆前席受釐詢碩生觀書百斤須中程投/籖乍應嚴鼓節求衣誤聴蒼蠅聲渴烏漏盡繁星曙魚)¶
(鑰建章開萬户初日朣朧/艶屋梁鳴鞭一聲下大路)御燭宫壺(微霰霏霏㸃玉堂/詞頭夜半攬衣忙)¶
(分光丨丨星辰爛拜賜丨丨雨露香醉眼有花書字大/老人無睡漏聲長何時却遂桑榆暖社酒寒燈樂未央)¶
(蘇子瞻東坡直玉堂十一月一日/鎖院是日苦寒詔賜宫燭法酒)¶
　¶
　¶
　¶
　古今合璧事類備要前集四十一¶
