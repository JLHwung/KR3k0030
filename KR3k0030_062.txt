# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:03.782967
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 前集卷六十二
<pb:KR3k0030_WYG_062-1a>¶
欽定四庫全書¶
　古今合璧事類備要前集卷六十二¶
　　　　　　　　　　　　宋　謝維新撰¶
　䘮禮門¶
　　國哀¶
事類曰崩(天子死丨/丨記曲禮)大行(周書曰謚者行之跡是以丨/丨下孟反受大名細行受細)¶
(名李善文選注皇帝新崩未有定/謚故揔其名曰丨丨皇帝風裕通)登霞(告䘮曰天王登/假音霞措之廟)¶
(立之主曰帝同上其死登假三年而形遯莊子楚辭逺/逰云載營魄而丨丨兮掩浮雲而上征朱氏注曰霞與)¶
<pb:KR3k0030_WYG_062-1b>¶
(遐同猶曰適逺云爾曲禮告䘮之辭乃又借以為死之/美稱莊子作登假盖亦此例但此篇注者遂觧為赤黄)¶
(之氣釋莊音又讀假為格而/訓至焉則其誤愈逺矣辨證)乗雲(千嵗厭世而去丨彼/白丨遊于帝鄉莊子)¶
晏駕(宫車丨丨注天子當晨起早作而方崩殞故稱晏/駕者凡臣子之心猶謂宫車晚出也漢天文志)¶
委裘(賈誼䟽曰朝丨丨而天下不亂孟康曰丨丨/若容衣天子未坐朝事先帝衣裘也漢書)髯龍¶
下迎(黄帝采首陽山銅鑄鼎於荆山下鼎既成有龍垂/胡髯下迎黄帝黄帝上騎羣臣後宫從上龍七十)¶
(餘人龍乃上去餘小臣不得已乃悉持龍髯拔墮黄帝/弓百姓仰望黄帝既上天乃抱其弓與龍髯號故後世)¶
(名其處曰鼎湖其弓/曰烏號漢郊祀志)放勲殂落(二十有八載丨丨乃丨/丨百姓如䘮考妣三年)¶
(四海過/宻八音)䧏割我家(武王崩周公相成王作大誥王若曰/猷大誥爾多邦越爾御事弗弔天丨)¶
<pb:KR3k0030_WYG_062-2a>¶
(丨千丨丨不少延洪惟我幼冲人嗣無疆大歴/服己予惟小子若渉淵水予惟往求朕攸濟書)未堪多¶
難(訪落嗣王謀於廟也訪予落止率時昭考於乎悠哉/朕未有艾予將就之繼猶判渙維予小子丨丨家丨)¶
(丨紹庭上下陟䧏厥家/休我皇考以保明其身)家遭不造(閔予小子嗣王謀於/廟也閔予小子遭家)¶
(不造嬛嬛在疚於乎皇考永世克孝念茲皇祖陟降/庭止維予小子夙夜敬止於乎皇王繼序思不忘)病¶
既彌留(成王將崩命召公畢公率諸侯相康王作顧命/王曰嗚呼疾大漸惟幾丨日臻丨丨丨恐不獲)¶
(誓言嗣茲予審訓命汝用敬保元子釗𢎞濟于艱/難茲既受命還出綴衣于庭越翼日乙丑王崩)三年¶
亮隂(髙宗亮隂三/年不言語)五月居廬(滕定公薨世子使然友之/□問於孟子孟子曰三年)¶
(之䘮齊䟽之服飦粥之食自天子逹於庶人三代共之/然友定為三年之䘮父兄百官皆不欲然友復之鄒問)¶
<pb:KR3k0030_WYG_062-2b>¶
(於孟子孟子曰然不可以他求者也孔子曰君薨聽於/冡宰歠粥靣深墨即位而哭百官有司莫敢不哀先之)¶
(也上有好者下必有甚焉者也是在世子然友反命世/子曰然是誠在我丨丨丨丨未有命戒百官族人可謂)¶
(曰知及至𦵏四方來觀之顔色/之戚哭泣之哀弔者大悦)報祖龍死(秦使者從闗東/夜過華隂平舒)¶
(道有人持璧遮使者曰為吾□滈池君水神也秦以水/徳始皇將終故其水神自相告因言曰今年祖龍死祖)¶
(始也龍人君象謂始皇也使者奉璧具以/聞始皇黙然曰山鬼不過知一歳事也)載鮑魚還(秦/始)¶
(皇崩於沙上李斯以上崩在外不發䘮載輼/車中輼車臭詔従官令丨丨丨一石亂其臭)誣以飾粉¶
(順帝朝有希梁兾㫖共作飛章虚誣李固罪曰大行在/殯路人掩涕固獨胡粉飾貌搔頭弄姿後兾畏固名徳)¶
(更奏前事/遂誅之)相與簪花(晉杜皇后預之曾孫先是三吳女/子丨丨丨白丨望之如素柰傳言)¶
<pb:KR3k0030_WYG_062-3a>¶
(天公織女死為之/着服至是而后崩)卞太后誄(率土噴薄三光改度陵頽/谷踊五行牙錯皇室蕭條)¶
(羽檄四布百姓戯欷嬰兒號慕若䘮考妣天下縞素聖/者知命殉道寳名義之攸在亦棄厥生敢揚后徳表之)¶
(旐旌光垂罔極以慰我情乃作誄曰我皇之生神靈是/輔作合於魏亦光聖武篤生帝文紹堯之緒龍飛紫宸)¶
(奄有九五詳惟聖善岐嶷秀出徳配姜嫄不忝先哲𤣥/覽萬機兼才備藝汎納容衆含垢藏疾仰奉諸姑䧏接)¶
(儔列隂處陽觀潛明内察及踐大位母養萬國温温其/仁不替明徳悼彼邊氓未遑宴息恒勞庶事兢兢翼翼)¶
(親桑蠶館為天下式樊姬覇楚書載其庸武王有亂孔/歎其功我后齊聖克暢丹聦不出房闥心照萬邦踰年)¶
(耳順乾乾匪倦珠玉不玩躬御綈練日具忘飢臨樂勿/聽去奢即儉曠世作顯慎終如始蹈和履貞恭事神祗)¶
(昭奉百靈跼天蹐地祗畏神明敬微慎獨執禮幽𡨕䖍/肅宗廟蠲薦三牲降福無疆祝云其誠宜享斯祜蒙祉)¶
<pb:KR3k0030_WYG_062-3b>¶
(自天何圖凶咎不勉斯年嘗禱盡禮有篤無痊豈命有/終神食其言遺誥在疚承諱東藩擗踴郊畛灑涙中原)¶
(追號皇妣棄我何遷昔垂顧復今何不然空吕廖廓棟/宇無烟廵省階途髣髴櫺軒仰瞻幃幄俯察几筵物不)¶
(毁故而人不存痛莫酷斯彼蒼者天遂臻魏都遊魂舊/邑大隧開塗靈將斯檝歎息霧興揮淚雨集徘徊輀柩)¶
(號咷弗及神光既/幽佇立以泣曹植)敬皇后䇿(維永㤗元年秋九月朔日/丨丨丨梓宫啟自先塋將)¶
(祔于某陵其日至尊親奉奠某皇帝乃使兼太尉某設/祖於行宫禮也翠帟舒阜𤣥堂啟扉爼徹三獻筵卷六)¶
(衣哀子嗣皇帝懐蜃衛而延首想鷖輅而撫心痛椒塗/之先廓哀長信之莫臨身隔兩赴時無二展省視地旋)¶
(詔左言先敷聖善其辭曰帝唐逺冑御龍遥緒在秦作/劉在漢開楚肇惟淑聖克柔克令清漢表靈曽髙也沙)¶
(膺慶爰定厥辟㣲音允穆光華沼沚榮耀中谷敬始紘/綖教先穜稑睿問川流神襟蘭郁先徳韜光君道方被)¶
<pb:KR3k0030_WYG_062-4a>¶
(于佐求賢在謁無詖顧史𢎞式陳詩展義厚下曰仁藏/性伊智十亂斯俟四教罔忒思媚諸姑貽我嬪則化自)¶
(公宫逺被南國軒曜軒轅星女上星也懷光素舒佇徳/閔予不祐慈訓早違方年冲藐懷袖靡依家臻寳業身)¶
(嗣昌輝夀宫𡨜逺清廟虚歸嗚呼哀哉帝遷明命民神/胥恱乾景外臨隂儀内缺空慙故劍徒嗟金宂璋瓉奚)¶
(獻禕䄖罔設嗚呼哀哉馮相告祲宸駕長往貽厥逺圖/末命是奬懷豐沛之綢繆兮背神京之𢎞敞陋蒼梧之)¶
(不従兮遵鮒隅以同壤嗚呼哀哉陳象設於園寢兮映/輿□於松楸望承明而不入兮度清洛而南游繼池綍)¶
(於通軌兮接龍帷於造舟廻塘𡨜其已暮兮東川澹而/不流嗚呼哀哉藉閟宫之逺烈兮聞纉女之遐慶始協)¶
(徳於蘋蘩兮終配祀而表命慕方纒於賜衣兮哀日隆/於撫鏡思寒泉之罔極兮託彤管於遺詠嗚呼哀哉謝)¶
(𤣥/暉)昭明太子哀冊(蜃輅峩峩龍驂跼步羽翹前驅雲旗/比傃皇帝哀繼明之寢曜痛嗣徳之)¶
<pb:KR3k0030_WYG_062-4b>¶
(徂芳御武帳而悽慟臨甲觀而增傷式稽令典載揚鴻/烈詔撰徳於銘旌永傳徽於舞綴其辭曰式載明兩實)¶
(惟少陽儀天比峻儷景騰光睿哲膺期旦暮斯在識洞/機深景包瀛海立徳不器至功弗宰寛綽居心温恭成)¶
(性脩襟孝友率由嚴敬咸有種徳惠和齊聖括囊流畧/包舉藝文徧該緗素殫極丘墳騰褰充積儒墨區分瞻)¶
(河闡訓望魯揚芬雲物告徴祲沴褰象星霾恒曜山頽/朽壤威儀上賓徳音長往具僚無䕃諮承安仰嗚呼哀)¶
(哉首夏司開麥秋紀節容衛徒警青華萎絶書幌空張/談筵罷設虗饋饛饛孤燈翳翳嗚呼哀哉簡辰請日筮)¶
(合龜貞幽&KR1256;夙啟𤣥宫獻成武&KR0008;齊列文物增明昔遊/漳水賔従無聲今歸郊郭徒御相驚嗚呼哀哉背綘闕)¶
(以逺徂轥青門而徐轉顧馳道而詎前望國都而不踐/渡脩坂之威夷遡平原之悠緬驥蹀足以酸嘶挽悽鏘)¶
(而流泫嗚呼哀哉混哀音於蕭籟變愁容於天日雖夏/木之森隂乃寒林之蕭瑟既將反而復疑如有求而遂)¶
<pb:KR3k0030_WYG_062-5a>¶
(失謂天地其無心遽永潛/於哀質嗚呼哀哉梁王均)憲宗皇帝哀冊(維元和十五/年歳次庚子)¶
(正月甲戌朔二十七日庚子移殯於大内太極殿之西/階粤五月十五日庚申遷座於景陵禮也玉衡南指金)¶
(波西落皓雪集其麻衣素雲褰其綃幕栁宫龍動竹池/魚躍兆庶雨泣於浩穰萬靈風號於寥廓哀子嗣皇帝)¶
(仰攀雕輦殷奠瓊筵哀無容以觸地痛不返而終天仙/仗徐進宸儀永隔降睿㫖於鸞臺揚聖功於鳯冊其詞)¶
(曰配天惟唐伊祁同光應道為帝𤣥元之系聖人有作/孝子善繼顯赫十朝緫齊四裔執其大象司彼左契武)¶
(烈誕敷文明下濟出潜離隠或躍未融親則磐石封殊/剪桐承祧黄屋主鬯青宫禮樂盡在謳歌薦至軒皇勌)¶
(勤傳付神器太母侍飬親臨寳位怡聲下色先意承志/家令敢言天子屛貴明明出震業業承乾其仁如山其)¶
(智如泉理析堅白學探幽𤣥揮毫霧動掞藻霞鮮所持/者儉所寳者賢刑靡不省賞無不延冕旒迎日珪璧祈)¶
<pb:KR3k0030_WYG_062-5b>¶
(年涕謁宗廟臣朝昊天天縱神聖日躋孝敬鴻名既加/寳㦄一定窮人屢賑名士交聘獸愛觸邪草憐指佞梯)¶
(航修貢鱗羽遂性河色呈符山聲告慶編書辨謗創殿/思政甘節必稱苦言終聽稜威之逺徳政之盛霜雪憲)¶
(章雷風號令夏臺齒劍上黨納穽趙際宅心鄴中聽命/誰能去兵王者有征玉壘霧廓金陵鏡清狐鳴上蔡蟻)¶
(聚東平伏鑕就戮㢠戈受烹始以上殺歸於好生恢恢/不識蕩蕩難名信及隐微道存&KR0270;愽走馬斯却昆蟲咸)¶
(若調其玉燭狥以木鐸混同車書逺頒正朔範金合土/大興太學清蹕鳴鑾將登髙嶽四維既張五刃已藏蠻)¶
(夷戎羗敢不來王天下清静朝廷樂康㑹冠劍以髙宴/戱魚龍於廣場有嚴有翼無怠無荒俗皆臻於庶域人)¶
(自為於犧皇日出入兮安窮極雲飛揚兮無處所瑞方/瞻乎鳯來災忽聞於鸛語謂百年之可卜嗟九齡之不)¶
(與當凝旒而下臨奄脫屣以輕舉萬姓哀其考䘮千官/壞其后撫封人獨祝於南山帝子已號扵北渚嗚呼哀)¶
<pb:KR3k0030_WYG_062-6a>¶
(哉披靈衣兮如在委仙佩兮若休遺環海以静寐謝鼎/湖而逺游桂華朗兮髙殿寂梧葉暗兮深宫愁驚同軌)¶
(之遽至咽長川而不流嗚呼哀哉威儀肅設文物前列/酌玉斚以宵奠駕金根而曉發出朱雀之正門皆青鸞)¶
(之逈闕逶迤原野蒼茫日月去復去兮降堯階悲莫悲/兮臨禹穴嗚呼哀哉地開蒼谷天作豐山江海自流於)¶
(泉下城郭取象扵人間髙封馬鬛永祕龍顔龍有逆兮/㑹觸髯欲升兮上攀朝百靈以肅肅遺八駿以閑閑陵)¶
(植柏兮未拱閤生苔兮已斑嚴日宫而深閉藹雲幄以/空還興衆感於萬井結宸悲扵九閽嗚呼哀哉神行無)¶
(方乾健不息物皆被於聖澤人自遂於帝力巍乎髙代/之行至矣動天之徳後𤣥壤以長存冠蒼穹而罔極嗚)¶
(呼哀哉/令狐楚)¶
詩集太宗輓歌(卜世知無極上僊安可尋祝堯違衆望/傳啟合天心陵柏蕭騷韻階茅𡨜寞隂)¶
<pb:KR3k0030_WYG_062-6b>¶
(何人開殿閣塵暗九絃琴○舜化無偏黨堯年欠耄期/世間人自哭天上事難知終遜東封禮遂興南狩悲金)¶
(鑾舊學士頭白涕漣洏○日到虞泉路天従杞國崩去/年燾寕節今夕永熈陵薤露悲風起松阡苦霧凝龍髯)¶
(攀不及千古限/難勝王元之)仁宗輓詞(去序三朝聖行崩萬國天憂/勤無曠古治洽最長年仁育)¶
(齋髙厚哀思罄幅貟欲知千載美道徳冠遺編○憑几/微言絶羣臣涕涙揮哀號三級陛縞素九重圍天上仙)¶
(遊逺宫中御座非最悲帷幄待不復未明衣○厭代人/間世収神天上遊遽然虚玉座不復望珠旒待旦移巾)¶
(幘饔人改饍羞尋常飛白几寂寞暗塵浮○同軌羣方/至囙山七日催永違天日表空有肺肝摧帳殿流蘇捲)¶
(鈴歌薤露哀宫中垂曉軔西去不更回王安石○王者/居尊夲無外由來天下以為家六龍白日乗雲去何待)¶
(金錢買道車○苦霧霏霏着彩旗酒排吉仗雜凶儀常/時鳯輦嬉遊處今日龍□慟哭隨  都人擾擾塞康莊)¶
<pb:KR3k0030_WYG_062-7a>¶
(西送靈車過苑墻金鼎藥成龍已去人間惟有䑕拖腸/○素幙悠悠逗曉風行隨哀輓出深宮妃嬪莫向蒼梧)¶
(望雲覆昭陵洛水東○叨陪法従最多年慣聽棃園/奏管絃從此無因瞻黼座帷應魂夢到鈞天歐陽脩)神¶
宗輓詞(文思昭日月神武用雷霆制作深垂統憂勤减/夢齡孫謀開二葉末命對三靈今代誰班馬能)¶
(書汗簡青○釣築収賢輔天人與聖能輝光唐六典度/越漢中興百世神宗廟千秋永裕陵帝鄉無馬跡空望)¶
(白雲乗○昔在基皇極師臣論九疇丘陵忽為谷天地/不藏丹河洛功無憾幽燕䇿未收嗣皇朝萬國任姒正)¶
(興周黄/庭堅)髙宗輓詞(何止超前代功隆道更尊幾同造區/夏還復整乾坤黄屋堯年度青山禹)¶
(穴昏遺民猶望幸淚血洒中原○河濟初開府江淮晚/視師纉戎由子聖永命獨天知鶴唳空虚警雲生仗自)¶
(移厭代之夕都下相傳有彩雲翔鶴/之異上哀何以稱卒伐繼周詩葉適)孝宗輓章(精一傳/心妙文)¶
<pb:KR3k0030_WYG_062-7b>¶
(明撫運昌乾坤歸獨御日月要重光不值亡戎歳何由/復漢疆遽移丹極仗更上白雲鄉九有哀同切孤臣涙)¶
(特滂詎因逢舜日曽得厠周行但憶丹墀引頻瞻黼扆/傍衮華叨假寵縞素識周䘮似有塩梅契還嗟貝錦傷)¶
(戴盆驚委照增秩侍行香手䟽攄井悃衡程發皂囊神/心應斗轉巽令亟風揚未荅隆儒厚俄聞脱屣忙此生)¶
(知永已没世恨空長内難開新主遄歸立右廂因山方/惨澹去國又愴惶疾病今如此形骸可自量報恩寕復)¶
(日忍死續/殘章朱熹)寧宗挽詞(我宋書開洛炎圖統得天年推仁/祖久厯至紹興綿孝廟鴻謨永光)¶
(皇寳祚延四朝各三紀盛徳洽民編○冲澹疑金汞憂/勤失寳丹講餘曦已午班促漏方殘濟野雲生暗蒼梧)¶
(日轉寒列朝從藝/祖天闕㑹金鑾)挽歌(媯幄柔明訓堯闈保䕶賢别居/長樂寢讓給水衡錢謹疾方加)¶
(膳收神亟去仙宸襟增服紀追報煥終天○昔帝推嬪/則吾君頼母慈陪陵漢家𦵏異室閟宫祠霧暗星軒隠)¶
<pb:KR3k0030_WYG_062-8a>¶
(天愁月御移翟車参享路無復/廟中期宋庠應制挽莊惠后)太后輓詞(寳慈垂母訓/一紀御璿除)¶
(地有占沙舊天仍補石餘軒星淪夕緯翟輅去宸居異詔/日金縢啓方知復辟書太后上仙後於巾箱中得復辟)¶
(章○旰昃身無憚寒暄疾有加災生織女柰魂斷濯龍/車廞翣浮晨旭邊蕭咽暝霞唯留長樂注刋美在皇家)¶
(宋庠應制挽莊獻太后○四紀居坤極三朝賴母臨徳/齊先后懿恩及聖君深冊寳追崇徳衰麻欲報心哀榮)¶
(千古事誰復嗣徽音○慶源由魏國奉事及宣仁盛徳/儀中壺私恩絶外親長秋期不老厚夜忽無晨來歳柔)¶
(桑緑誰臨繭館春○朔漠遐征後南州俶擾時人心憂/社稷天意属簾帷擁佑千齡主圖囘萬世基中興能事)¶
(倐與帝鄉期汪/藻挽隆祐太后)太子挽歌(竹馬書薨嵗銅龍表𦵏時永/言窀穸事全用少陽儀夀夭)¶
(由天命哀榮出聖慈恭聞褒贈詔軫念在輿夷○剪葉/藩封早承華冊命尊笙歌辭洛苑風雪蔽梁園鹵簿凌)¶
<pb:KR3k0030_WYG_062-8b>¶
(霜宿銘旌向月翻宫察不逮事哭/送出都門白居易挽悼懷太子)¶
　　山陵¶
事類蜃車(遂師大䘮共丨或作摶或作輇並市㙛反丨/之役柩路載栁四輪迫地而行有似於蜃因)¶
(取名焉行至壙乃説/更載以龍輴地官)龍輴(天子之殯也菆塗丨丨以棺/加斧於槨上畢塗屋天子之)¶
(禮也檀弓顔桞曰天子龍輴而槨懤同上/慕丨丨而不駐贍鳯綍以方遥敬方實録)鳯翣(丨丨啓/行龍輼)¶
(在御晏/類要)鸞車(巾車掌大䘮飾遣車遂廞之行注廞興也/謂陳駕之行之使人以次舉之以如墓也)¶
(遣車一曰/丨丨春官)宸駕(馮相告祲丨丨/長往謝晀册文)宫車(擁馳道兮皆往獨/丨丨兮不歸元宗)¶
(哀/册)坏土(假令愚民取長陵一丨丨/何以加其法乎張釋之傳)新宫(下蘭臯兮背芷/闕        野)¶
<pb:KR3k0030_WYG_062-9a>¶
(蒼蒼帶白花兮掩淚闕日逺兮斷腸當盛明兮共樂忽/幽處兮獨傷去故庭兮    即新宫兮夜長徳宗皇后)¶
(冊/文)因山而墳(故聖人取薄𦵏去厚送驪山之銀海魚燈/虎丘之金精龍劍錮之其内散之其間適)¶
(為大盗之守未足藏身之固彼橋山帝丘九疑/㑹稽皆丨丨丨丨未聞其過者喬潭女媧陵記)發石於¶
墳(很石蒼蒼驪山之傍鑱樸礲瘢嶷然西方昔秦皇帝/謀之不臧七十萬人茲焉惶惶丨丨此山言礎丨丨)¶
(若有慿依屹桂中逵滛刑蹵廹人力無施故老相傳以/很名之自昔太古不封不樹有葛於溝有薪於野後聖)¶
(有作縁情不忍為之棺槨其在唐虞則維窽木噫嘻暴/秦虐用其人墳而象山下錮三泉窮珍揔竒力瘁財殚)¶
(驅之而前如刈草菅天毒其𠂻神憤其凶謫戍一呼九/州風従白挺荆棘指麾淆潼險阻不闔干戈倒鋒屍露)¶
(于劫隧燔于童蓬顆無依不十年中禹𦵏㑹稽不改其/行聖徳洋洋厥響乆長至于漢劉釋之有言中如可欲)¶
<pb:KR3k0030_WYG_062-9b>¶
(猶隙南山矧私其身以盡其人刻/詞很石烱戒千春皇甫湜很山銘)橋山劍舄(黄帝𦵏於/丨丨南空)¶
(棺無尸唯丨丨在史記漢武帝因廵朔方還祭黄帝于/橋山上曰吾聞黄帝不死有冡何也公孫卿對曰黄帝)¶
(已仙上天羣臣/𦵏其衣冠同上)梧野沙珠(舜𦵏蒼丨之丨有鳥如丹雀/名曰慿霄自丹洲而來銜青)¶
(丨丨積成壠阜名/曰珠丘拾遺記)欒水衝嚙(惠子曰滕文公卒𦵏有日/矣天大雨雪至半月群臣)¶
(請弛期太子不許惠子諫曰肯王季𦵏渦水之尾丨丨/嚙其墓見棺前和文王曰先君殆見羣臣百姓矣乃出)¶
(其棺三日而後𦵏今太子亦宜曰先君欲少留而撫社/稷故使雪甚弛期而更為曰此文王義也太子曰善吕)¶
(氏春/秋)金精蹲踞(吳王闔閭𦵏虎丘山下發吳都之士十/萬人共治𦵏穿土為川積壤為丘池廣)¶
(六十步水深一丈五尺銅棺三重澒池六尺黄金珠玉/為鳬鴈扁諸之劍魚腸之干在焉𦵏三日丨丨上騰而)¶
<pb:KR3k0030_WYG_062-10a>¶
(虎丨丨于上因/名虎丘越絶書)𦵏近舊陵(秦夏太后卜𦵏曰東望吳子/莊襄王𦵏正陽西望吾夫孝)¶
(文王𦵏/壽陽)墓起寢殿(古不祭丨始皇丨丨丨於墓側/漢因不改四時上飯漢官儀)驪山¶
崇侈(始皇𦵏于丨丨吏徒數十萬人曠日十年下徹三以/泉合采金石冶銅銅其内漆塗其外被以珠玉飾)¶
(翡翠中成游觀上成山陵為𦵏埋之侈至於/此使其後世曽不得蓬顆蔽冡而託葬焉)㶚陵從儉¶
(漢文帝治丨丨皆以瓦器不得以金銀銅鍚為之因其/山不起墳本紀㶚陵不起山陵稠種柏樹三輔王圗將)¶
(兵䕶諸陵漢官儀張釋之從文帝行至㶚陵上使慎夫/人鼔瑟上自倚瑟而歌悽然悲懷顧謂羣臣曰嗟乎以)¶
(北山石為墎用紵絮斮陳漆其間豈可動哉左右皆曰/善釋之前曰使其中有可欲雖錮南山猶有隙使其中)¶
(無可欲雖無石墎又/何戚焉文帝稱善)補食官令(馮參昭儀少弟以嚴見/憚不得親近侍帷幄以)¶
<pb:KR3k0030_WYG_062-10b>¶
(王舅出丨渭陵丨丨丨以數病徙為/寢中郎注食官令給陵上祭祀之事)復土將軍(文帝遺/詔曰郎)¶
(中令張武為丨丨丨丨發近縣卒萬六千/藏槨穿復土属將軍武注主穿壙填瘞事)金箱貯書(武/帝)¶
(崩遺詔以雜道書三十卷致於棺中貯之丨丨卷後題/東宫臣名年月河東太守張純以書進宣帝帝示左右)¶
(時有武帝典書中郎冉登見書及箱流涕曰此先皇殯/時物臣此時着棺中因何得出宣帝愴然驚愕以書付)¶
(武帝廟中其茂陵宛然如故庾信/賦云茂陵之書空聚即此也内傳)玉匣鏤象(漢帝及侯/王送𦵏者)¶
(皆珠襦丨丨形如鎧甲連以金丨上皆鏤以蛟龍鸞鳯/龜鱗之象時謂蛟龍玉匣西京雜記九竅加以黄金則)¶
(死者不朽晏類要赤眉賊帥樊宗䧟長安發掘諸陵取/其寳貨凡所發冇匝殮者皆如生故赤眉多行滛穢唯)¶
(㶚陵杜/陵完)裁令流水(光武初作夀陵自文帝以後皆預作/陵將作大匠竇融上言園陵廣衺旡)¶
<pb:KR3k0030_WYG_062-11a>¶
(所用帝曰古者帝王之𦵏皆陶人瓦器木車茅馬使後/代之人不知其處今所制不過二三頃旡為山陵陂池)¶
(丨丨丨/丨而已)無起寢廟(明帝遺詔丨丨丨丨園陵/掃地露祭率天下以儉)葬卜吉凶¶
(隋文帝仁壽二年皇后獨孤氏崩上令儀同三司蕭吉/為皇后擇𦵏地得吉處云卜年二千卜世二百上曰丨)¶
(丨由人不在於地髙緯𦵏父豈不卜乎俄而國亡正如/我家墓田若云不吉朕不當為天子若云不凶我弟不)¶
(當戰沒然竟從吉言吉退告族人蕭平仲曰後四載太/子御天下若太子得政隋其亡乎吾前紿之云卜世二)¶
(千者二十字也卜世二百/者取世二傳也汝識之)𦵏從儉約(唐太宗貞觀十一/年詔恐身後子孫)¶
(習於流俗加四重之櫬伐百祀之木崇厚墳陵今頒此/制務從儉約於九嵕之山足容一棺而已木馬塗車由)¶
(桴葦籥事合古/典不為時用)臺望昭陵(長孫皇后既葬太宗即苑中升/作層丨以丨丨丨引魏徴同)¶
<pb:KR3k0030_WYG_062-11b>¶
(徴視曰臣&KR0008;昏不能見帝指示之徴曰此昭陵耶帝曰/然徵曰臣以為陛下望獻陵若昭陵臣固見之帝泣為)¶
(毁/臺)縣奉八陵(寳歴元年勑奉先一丨獨丨丨丨供辦支/措實為繁併宜委京兆府减一半租并雜)¶
(色役令諸縣均/出敬宗實録)盗發金寳(五代温韜在梁為耀州節度/唐諸陵在境内者悉發之取)¶
(所藏金寳而昭陵最固悉藏前世圖書鍾王紙墨筆迹/如新莊宗滅梁韜來朝郭崇韜曰此刼陵賊罪不可赦)¶
(韜納賂劉后遽遣/還鎮明宗朝賜死)戒用瓦紙(五代周太祖屢戒晉王曰/昔吾西征見唐十八陵無)¶
(不發掘多藏金寳故也我死當/衣以紙歛以瓦棺勿作石羊虎)䟽諌厚𦵏(棺槨之作自/黄帝始黄帝)¶
(𦵏於橋山堯𦵏濟隂丘壠皆小𦵏具甚微舜葬蒼梧二/妃不從禹𦵏㑹稽不改其列殷湯無𦵏處文武周公葬)¶
(於畢在鄗東南無墳壠逮至呉王闔閭違禮厚葬十有/餘年越人發之及秦惠文武昭宣五王皆大作丘壠多)¶
<pb:KR3k0030_WYG_062-12a>¶
(其&KR1601;藏咸盡發掘暴露甚足悲也始皇葬于驪山之阿/下錮三泉上崇三墳其髙十丈周囘五里有餘石槨為)¶
(游館人膏為燈燭水銀為江海黄金為鳬鴈珍寳之藏/機械之變棺槨之麗宫館之盛不可勝原又多殺宫人)¶
(生埋工匠計以萬數驪山之作未成而周章百萬之師/至其下矣項籍燔其宫室茔宇往往咸見發掘其後牧)¶
(兒亡羊入其鑿牧者持火照求羊失火燒其藏椁自古/及今𦵏未有盛如始皇者也數年之間外被項籍之災)¶
(内罹牧䜿之禍/豈不哀哉劉向)書請薄𦵏(臣聞古之聖帝明王所以薄/𦵏者非不欲崇髙光飾珍寳)¶
(貝物以厚其親然審而言之髙墳厚壠珍物畢備此適/所以為親之累非曰孝也昔漢成帝造延昌二陵制度)¶
(甚厚功費甚多諫大夫劉向上書孝成寤而遂以薄葬/又漢氏之法人君在位三分天下貢賦以一分入山陵)¶
(武帝厯年長久比𦵏陵中不復容物霍光暗於大體奢/侈過度其後至更始之敗赤眉賊入長安破茂陵取物)¶
<pb:KR3k0030_WYG_062-12b>¶
(猶不能盡無故聚歛百姓為盗之用甚無謂也魏文帝/於首陽東為夀陵作終制其畧曰昔堯舜夀陵因山為)¶
(體無封無樹無立寢殿園邑為棺槨足以藏骨為衣裳/足以朽肉吾勞心不食之地欲使易代之後不知其處)¶
(旡藏金銀銅鐵一以瓦器自古及今未有不亡之國旡/不掘之墓䘮亂以來漢氏諸陵旡不發掘及至燒取玉)¶
(㭱金縷骸骨并盡乃不重痛哉若違詔妄有變改吾為/戮屍於地下死而重死不忠不孝使魂而有知將不福)¶
(汝以為永制藏之宗廟魏文之制可謂逹於制矣伏願/陛下深覽古今為長久之慮臣之赤心惟願萬歳之後)¶
(神道常安陛下名揚於宗/廟耳書奏不報虞世南)漢世𦵏儀(天子𦵏幙中黄門/虎賁各二十人執)¶
(紼司空擇土造穿太史卜日將作黄腸題湊便房如禮/大駕太僕御方相氏黄金四目蒙𤣥衣熊皮朱裳執戈)¶
(揚楯立乗四馬朱貙旂長三仞十有二旒曵地畫日月/升龍書旐曰天子之柩謁者二人立乗六馬為次太常)¶
<pb:KR3k0030_WYG_062-13a>¶
(跪哭曰十五舉音止哭晝漏上請發司徒河南尹先引/車騎太常曰請拜送車著白絲三紏紼長三十丈圍七)¶
(寸六行行五十人公卿以下子弟凡三百人皆素幘委/貎冠衣素裳挽校尉三百人皆赤幘不冠持幡幢皆銜)¶
(枚羽林孤兒巴俞嬥徒了切歌者六十人為六列司馬/八人執鐸至陵南羡門司徒跪請就下房都導東園武)¶
(士奉入房執事下明器太祝進醴獻司空將校復土續/漢書後漢靈帝時鑄天禄蝦蟆吐水於平門外注今鄧)¶
(州南陽縣北宗資碑旁有兩石獸鐫其膞一曰天禄一/曰辟邪據此即天禄辟邪並獸名漢天禄閭亦因獸以)¶
(立名○右漢天禄辟邪四字在宗資墓前石獸膞上按/後漢書宗資南陽安衆人也今墓在鄧州南陽界中墓)¶
(前有二石獸刻其膊上曰一曰天禄一曰辟邪余自天/聖中舉進士往來襄鄧間見之道側迨今三十餘年矣)¶
(其後集録古文思得此字屢求於人不能致尚書職方/貟外郎謝景初家於鄧為余模得之字或訛缺不若余)¶
<pb:KR3k0030_WYG_062-13b>¶
(見時完/也歐文)本朝陵名(太祖昌陵太宗熈陵真宗定陵仁宗/昭陵英宗厚陵神宗裕陵哲宗泰陵)¶
(徽宗佑陵欽宗寧陵髙宗思陵孝宗阜陵光宗獻陵寧/宗茂陵○紹興己未春徽宗梓宫歸宰臣上陵名永固)¶
(有王銍者言犯後魏明帝後周文宣二后陵名下秘書/省參考如銍言遂改名永祐然漢平帝後漢殤帝十國)¶
(劉龔同曰康陵本朝順祖亦曰康陵後魏明帝後周宣/帝唐中宗同曰定陵本朝翼祖亦曰定陵前漢惠帝唐)¶
(懿宗王后同曰安陵本朝宣祖亦曰安陵唐太宗曰昭/陵本朝仁宗曰永昭陵後魏宣武后曰永泰陵唐元宗)¶
(曰泰陵本朝哲宗亦曰永泰陵盖本朝陵名犯/前代陵名者不一祖宗以來不避也聞見錄)議易皇¶
堂(仁宗永昭葬且有日忽傳皇帝棟損時諸使皆欲不/問而掩之韓公埼正色曰不可果損當易之若違葬)¶
(期侈所費此責猶可當若茍且掩之後有/壞而致人主疑心臣下何以當責遺事)擅移山陵(入/内)¶
<pb:KR3k0030_WYG_062-14a>¶
(押班雷允恭丨丨永定陵皇帝而丁謂芘之朝廷命吕/許公與魯肅公乘傳按視盡得其迹及允恭等盗没方)¶
(中金寳以萬計狀聞/抵允恭罪而謂罷相)䕶送命宰執(韓魏公嘉祐末以翊/戴功輔英宗既為永)¶
(昭山陵使事畢而上不豫矣不敢辭位越四日而永厚/鼎成以元宰復䕶𦵏于洛魏公先自上䟽云自冇唐至)¶
(于五代山園使事訖求去今先帝已附廟而臣時為山/陵使事恬然不能援故事去位則是不知典故何以勝)¶
(天下之責雖陛下欲以私恩留臣顧中外公議且謂臣/何神宗再三留之卧家不出遂以司徒兩鎮節度使判)¶
(郷郡相州元祐末章子厚為永泰山陵使子厚專權人/情欎陶冇曾誕敷文者作詞略云草草山陵職事厭厭)¶
(罷相情懷謂故事也紹興間㑹稽因山秦㑹之為固位/之計乃除孟仁仲為樞宻使以代其行仁仲不悟其機)¶
(事畢猶入國門㑹之怒諷言路引以論列出典金陵揮/塵録永祐之權&KR1148;也宰相秦檜之不欲行乃命信安孟)¶
<pb:KR3k0030_WYG_062-14b>¶
(王忠厚以樞宻使為之及營思陵備置五使遂命右相/周益公掩&KR1148;宫從所請也時左相王季海以母老惡凶)¶
(事故不欲行然陵成而王卒罷永阜之役既命左相留/仲至未𦵏而仲至遂右相趙子直亦不欲行乃以少傅)¶
(保寧軍節度使郭師禹為緫䕶使而命參知政事余處/恭持節導拜梓宫既𦵏師禹封永寧郡王子直遂得罪)¶
(慶元末永崇陵將復土右相謝子肅亦不行乃命平原/王韓𠈁胄焉山陵非宰相䕶送遂為故事朝野雜記)¶
權名為&KR1148;宫(紹興初昭慈聖獻皇后升遐欲建山陵外/祖曽公議以謂帝后陵寢今存伊洛不日)¶
(復中原即歸祔矣宜以&KR1148;宫/為名僉以為當用之揮塵錄)¶
詩集過橋陵(先帝昔晏駕兹山朝百靈崇岡擁象設沃/野開大庭即事壯重險論功超五丁坡陁)¶
(困厚地却略羅峻屏雲門虚冉冉風松肅冷冷石門霜/露白玉殿莓苔青宫女曉知署祠官朝見星空梁簇盡)¶
<pb:KR3k0030_WYG_062-15a>¶
(㦸隂井敲銀瓶中使日夜繼惟王心不寧豈徒䘏備享/尚謂求無形孝理敦國政神凝推道經瑞芝産廟柱好)¶
(鳥宿巖扁髙岳前嵂崒洪河左瀅濙金城蓄峻趾沙苑/交迴汀永與奥區固川原紛渺𡨕居然赤縣立臺榭争)¶
(岧亭官属果稱是聲華真可聽王劉美竹潤裴李春蘭/馨鄭氏才振古啖侯筆不停遣辭必中律利物當發硎)¶
(綺綉相展轉琳琅愈青熒側聞魯恭化秉徳崔瑗銘太/史候鳬影王喬隨鶴翎朝儀限霄漢客思迴林垌轗軻)¶
(辭下杜飄颻凌濁涇諸生舊短褐旋泛一浮萍荒嵗兒/女瘦暮途涕泗零主人念老馬廨宇容秋螢流寓理豈)¶
(愜窮愁醉未醒何當擺俗累/浩蕩乗滄溟杜甫三十韻)次昭陵(舊俗疲庸主羣雄/問獨夫䜟歸龍鳯)¶
(質威定虎狼都天属尊堯典神功叶禹謨風雲隨逸足/月月繼髙衢文物多師古朝廷半老儒直詞寧戮辱賢)¶
(路不崎嶇往者災猶降蒼生喘未蘇指麾安率土盪滌/撫洪鑪壯士悲陵邑幽人拜鼎湖玉衣晨自舉石馬汗)¶
<pb:KR3k0030_WYG_062-15b>¶
(嘗趍松柏瞻靈殿塵沙立暝途/寂寥開國日流恨滿山隅前人)北邙陵(丨丨何纍纍髙/丨有四五借問)¶
(誰家墳皆云漢世主恭文遥相望原陵欎膴膴季世䘮/亂起盗賊如豺虎毁壤過一杯便房啓幽户珠柙離玉)¶
(體珍寳見剽虜園寢化為墟周墉無遺堵蒙籠荒荆棘/蹊逕登童豎狐兎窟其中荒穢不復埽頽壟并墾發萌)¶
(𨽻營農圃昔為萬乗君今為一丘土感/彼雍門言悽愴哀往古張孟陽七哀詩)奉先寺(荒凉城/南丨丨)¶
(丨後宫美人皆𦵏此角樓相望髙起墳草間柏下多石/人佚卑焚骨不作塜青石□屠當丘壠家家墳上作享)¶
(享朱門相向無人聲樹頭上梟作人語月黑風悲鬼揺/樹宫女養女作子孫年年犢車來作主廢后園林宫路)¶
(側家破无人埽墳域官家嵗/給半千錢街頭買餅作寒食)麒麟樹(宫車晚出向南山/仙衛逶迤去不還)¶
(朝脯泣對丨丨丨樹下蒼苔日/漸班王翰古蛾眉怨述漢武事)金粟岡(舊唐紀明皇朝/拜五陵至橋陵)¶
<pb:KR3k0030_WYG_062-16a>¶
(見丨丨山丨有龍盤鳯翥之勢復近先塋謂侍臣曰吾/千秋萬嵗後宜𦵏此地得奉先陵故杜甫曹將軍畫馬)¶
(圖引曰自從獻寳河朝宗無復射蛟江水中/君不見金粟堆前松柏裏龍媒去盡鳥呼風)鎻金扉(玉/宸)¶
(朝晚忽掩赭黄衣愁露丨丨丨蓬萊待得仙丹至人世/已成非  龍軒長仗轉西畿旌斾入雲飛望陵宫女垂)¶
(紅淚不見翠輿歸昭陵發/引王禹玉作清平調二曲)催仙馭(上林春晚曽奉玉宸/遊水殿戯龍舟玉簫)¶
(聲斷丨丨丨一去隔千秋處遊人重到曲江頭事/往涕難收空餘御幄傳香  依舊水東流同上)¶
　¶
　¶
　¶
<pb:KR3k0030_WYG_062-16b>¶
　¶
　¶
　¶
　¶
　¶
　¶
　¶
　古今合璧事類備要前集卷六十二¶
