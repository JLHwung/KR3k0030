# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:04.331657
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 後集卷十九
<pb:KR3k0030_WYG_088-1a>¶
欽定四庫全書¶
　古今合璧事類備要後集卷十九¶
　　　　　　　　　　　　宋　謝維新　撰¶
　左右史門¶
　　左右史(起居郎人/起居舎)¶
　歴代㳂革(周周官有左右史盖今起居之本動則左/史書之言則右史書之左史記言右史記)¶
　(事漢武帝有禁中起居注後漢馬皇后撰明帝起居/注則漢起居似在宫中為女史之任其後起居皆近)¶
　(侍之臣録記也歴代有其職而無其官後魏始置起/居令史每行幸宴會則在御左右記録帝言後又别)¶
<pb:KR3k0030_WYG_088-1b>¶
　(置修起居注通典北齊有起居省至隋煬帝乃於内/史省置起居舎人二貟同上唐起居郎二人掌録天)¶
　(子起居法度天子御正殿則郎居左舎人居右有命/俯陛以聽季終以授史官正觀中以給事諫議大夫)¶
　(兼知起居注或知起居事每下議政事起居郎一人/執筆記録于前史官隨之其後又置起居舎人分侍)¶
　(左右秉筆隨宰相入殿若仗在紫宸内閣則夾香案/分立殿下直第二螭首和墨濡筆皆即坳處時號螭)¶
　(頭敬宗李義府為相奏請多畏人之知乃命起居舎/人對仗承㫖仗下與百官皆出不復聞事務矣長壽)¶
　(中宰相姚璹建議仗下後宰相一人録軍國政要為/時政記月送史館率推美讓善事非其實未幾亦罷)¶
　(而起居郎由因舊制勅稍稍筆削以廣國史之闕起/居舎人居記言之職唯編紹書不及他事太和中詔)¶
　(入閤日起居舎人具紙筆立螭頭下復正觀故事百/官志  國朝㳂唐制起居郎𨽻門下起居舎人𨽻中)¶
<pb:KR3k0030_WYG_088-2a>¶
　(書號小兩省官皆為虚名職畧不典本省事而典職/者自號修起居注凡二人天子御正殿記注官不侍)¶
　(左右唯朝會對立於香案前常日則更畨逓直於崇/政殿延和殿行幸則從上出入皆所以書言動熈寧)¶
　(初詔諫官兼修注者因後殿侍立許奏事元豐中兼/修注王存乞復起居郎舎人之職使得盡聞明天子)¶
　(德音退而書之神宗亦謂人臣奏對有頗僻讒慝者/若左右有史官書之則無所肆其姦矣故事左右雖)¶
　(日侍立而欲奏事必稟中書俟㫖存因對及之乃詔/雖不兼諌職者亦許直前奏事五年官制行罷修注)¶
　(而郎舎人始顓其職四朝志起居郎舎人掌記天子/言動御正殿則俟於門廡外便殿則侍立行幸則從)¶
　(大朝會則對立於殿下螭首之側凡朝廷命令赦宥/禮樂法度損益因革賞罰勸懲羣臣進對文武臣除)¶
　(授及祭祀燕享臨幸引見之事四時氣候四方符瑞/戸口増減州縣廢置皆書以授着作官六年詔左右)¶
<pb:KR3k0030_WYG_088-2b>¶
　(史分記言動元祐元年仍詔不分七年詔邇英閣講/讀罷有留身奏事者許侍立紹聖元年中丞黄履言)¶
　(所奏或千古機宻難令旁立乃止㑹要史隆興元年/胡銓奏記注之失有四一人主不當觀  國朝梁周)¶
　(翰以起居注每月進御慶歴中歐陽修乞更不進本/仁宗從之今望遵仁宗之訓二立非其地國朝記注)¶
　(之臣立于座後歐陽修謂當仁主言動而書乃立於/前脩罷復故令乃立於殿之東南隅言動不聞乞復)¶
　(歐陽修之制三前殿不立國朝古制前後殿皆侍立/而前殿不立又左右史分日而立無言動之異欲乞)¶
　(於前後殿皆分日侍立四奏不直前臣欲直前奏事/閤門以不預牒却之甞預牒矣又以無班為詞是雖)¶
　(有直前之名而無可奏之時矣乞左右史奏事直前/不必預牒及有無班次為拘也詔前殿依後殿侍立)¶
　(餘並依舊制淳熈間羅春伯㸃自户部貟外郎除右/史避曾祖諱以太常少卿兼侍立修注官其後兩史)¶
<pb:KR3k0030_WYG_088-3a>¶
　(或闕則降㫖以某人/權侍立官盖自此始)¶
事類書言動(天子元端而居言則左史書/之動則右史書之記玉藻)覽載籍(身為/國史)¶
(躬丨丨丨必廣/記備言左傳序)記言事(古之王者世有史官君舉必書/所以謹言行昭法式也左史丨)¶
(丨右史記丨/前天文志)書善惡(古者天子諸侯有事必吿于廟廟/有二史左史記言右史記事事為)¶
(春秋言為尚書君舉必丨丨丨/成敗無不存焉後漢荀悦傳)柱史星(東一星曰丨丨/主記過古有左)¶
(右史之象也/晉天文志)録言訓(後魏始置起居令史每行幸宴會/則在御左右記丨帝丨及賔客丨)¶
(荅通/典)録動作(起居郎掌丨天子之丨丨法度以修記事/之史凡記事之制以事繫日以日繫月以)¶
(月繫時以時繫年必時書其朔日甲乙以紀厯數典禮/文物以考制度遷拜恩賞以勸善誅代黜免以懲惡季)¶
<pb:KR3k0030_WYG_088-3b>¶
(終則授之於國/史焉唐六典)夾香案(起居舎人分侍左右秉筆隨宰/相入殿若仗在紫宸肉閣則丨)¶
(丨丨分立殿/下唐百官志)入延英(唐馮定請左右史隨宰相丨/丨丨記事宰相不樂唐㑹要)侍從¶
班(左史得中謝自開成中至武宗即位隨仗而退無復/簪筆之際因得宻邇天顔故後人謂兩省為丨丨丨)¶
(則登其選不為/不逹矣嘉話録)清美官(正直第二螭首和墨濡翰皆即/螭首之坳處由是諺傳謂螭頭)¶
(有水官既宻侍號/為清美唐㑹要)左侍極(栁玭為左史其著序訓/自稱丨丨丨桞玭家傳)右螭¶
立(唐文宗時杜牧周墀誌曰公為起居/舎人二史濡筆立丨丨下晏公類要)第一流(唐人言/左右史)¶
(當用丨丨/丨㑹要)第二首(見清美/官注)執筆螭頭(唐鄭朗字有客為/起居郎文宗謂宰)¶
(臣曰云云時朗丨丨丨丨下宰臣退上謂朗曰適所議/論卿記録末吾試觀之朗對曰臣執筆所記便名為吏)¶
<pb:KR3k0030_WYG_088-4a>¶
(故事不可取觀帝曰朕恐平常閑語不闗理體垂諸將/來切以為耻異日臨朝庻幾稍改何妨一見以誡醜言)¶
(朗遂進/之本傳)齎紙螭下(唐文宗勑左右省起居丨丨硯/及筆於丨頭丨記言記事六典)置札¶
玉階(開成末韋絢自左補闕為起居舎人時揚嗣復以/除起居舎人楊嗣復於殿下先奏曰左補闕韋絢)¶
(新除起居舎人未中謝奏取進㫖帝頷之李珏招而引/之絢即丨筆丨於丨丨欄檻之右疾趨而置詞拜舞焉)¶
(嘉話/録)操筆赤墀(鄭覃曰記注丨丨丨丨下其書/為後世法不可用黨人職林)執簡記¶
録(正觀中每日仗退上與宰臣參議政事即/令起居郎一人丨丨丨丨唐會要蘇氏記)對仗承㫖¶
(唐永徽已後左右史惟得丨丨丨丨已下後/謀議皆不得預聞姚璹請撰時政記百官志)職官修注¶
(唐杜正倫知起居注太宗甞謂侍臣曰朕每日坐朝欲/出一言即思此言於百姓有利益否所以不不能多言)¶
<pb:KR3k0030_WYG_088-4b>¶
(正倫曰羣舉必書言存於左右史臣丨丨丨起居不敢/不盡愚直若一言乖於道理則千載累於聖徳非直當)¶
(今損於百姓願陛下/慎之太宗大悦本傳)職在司言(唐元宗親製春臺望一/章起居舎人蔡孚奏臣)¶
(丨丨丨丨請宣示百/僚及編國史實録)陳政得失(髙鉞為起居郎言丨丨丨/丨丨穆宗嘉之職官分紀)¶
論事忠切(唐魏謩轉起居舎人帝謂之曰以卿丨丨丨/丨有正觀之風故不循限授卿此官本傳)¶
諫罷封禪(唐王觀有事太山禇遂良為/起居郎丨丨丨丨之事職林)請納封事(唐吳/兢為)¶
(起居郎上䟽元宗/丨容丨丨丨本傳)文章俊㧞(鄭仁表為起居郎文章俊/㧞自謂門地人物文章俱)¶
(美嘗曰天瑞有五色雲/人瑞有鄭仁表唐本傳)文史博渉(禇遂良丨丨丨丨工/𨽻楷太宗召令侍書)¶
(職/林)資質所宜(文宗時周墀兼舎人帝御紫宸或召左/右史丨丨丨丨最為天子欽□本傳)召¶
<pb:KR3k0030_WYG_088-5a>¶
質是非(張次宗有文學開成中為起居舎人文宗復故/事每入閣左右史執筆立於螭頭之下宰相奏)¶
(事得以備録宰臣既退上丨左右史更丨證所丨丨/故開成政事詳於史氏次宗尤稱奉職職官分紀)不¶
聞觀史(唐太宗謂諌議大夫禇遂良曰卿知起居記録/何事得觀之否對曰今之起居古左右史也書)¶
(人君言事且記善惡以為檢誡庻幾人主不為非法丨/丨帝王親自丨丨上曰朕有不善卿必書之耶遂良曰)¶
(臣子當載筆君/舉必記本傳)不許觀史(魏謩文宗時為舎人帝索起/居注謩奏古置左右史書得)¶
(失人主不可觀向者取觀史氏為失職陛下一見則後/來所書必有諱屈善惡不實不可以為史乃止魏謩傳)¶
賦偃松篇(開元中起居舎人蔡孚賦東都龍興觀/丨丨丨元宗賜和御書刻石紀之聀林)製春¶
臺章(見前職在/司書注)珥筆記言(丨丨丨丨才光/東觀唐許公集)珥彤記事(書/笏)¶
<pb:KR3k0030_WYG_088-5b>¶
(丨丨丨丨於仙室/文選王元長詩序)才光東觀(見前珥筆/記言注)著為國典(為起/居郎)¶
(書事不回丨丨丨丨桞/宗源集楊凝茂功墓状)入記吾言(擢為右史丨丨丨/丨白集温造制)俾¶
伺朕居(丨丨丨之起丨遂編之於/簡牘元徽之集行髙鉞制)邇英立侍(仁宗朝講/讀官侍丨)¶
(丨者皆立每問事則衆人齊對頗紛紛乃詔皆坐唯當/講讀者以次立而記注亦坐石昌言奏記注官當丨丨)¶
(宻邇德音以詳記録不/可坐遂令立侍長編)延英入侍(至和中知制誥賈黯/言丨丨召侍臣講讀)¶
(其諮訪之際動闗政體乞/令修注官侍閣中㑹要)便殿侍立(起居郎舎人掌記/天子言動御正殿)¶
(則俟於門廡外丨丨則丨丨行幸則從大/朝㑹則對立於殿下螭首之側續㑹要)後殿奏事(熈/寧)¶
(詔諫官兼修起居者因丨/丨侍立亦許丨丨同上)綴兩省班(熈寜八年范百禄/奏今修起居注則)¶
<pb:KR3k0030_WYG_088-6a>¶
(丨丨丨丨知諫院/絀而不輿長編)兼諌院職(熈寜二年四月刑部郎中秘閣/校理同修起居注陳襄丨起居)¶
(舎人知丨丨兵部貟外郎兼起居注人同知/諫院范純仁直𨽻賢院同修起居注㑹要)遂特用詢¶
(唐詢言執政純用科名人修起居注非/故事未幾修注闕仁宗丨丨丨丨同上)無以易乗(初修/起居)¶
(缺中書擬人而彭乗在選中上指乗曰此老儒也雅有/恬退名丨丨丨之及召見諭曰卿先朝舊人久補外未)¶
(甞自言對曰臣生孤逺自量其分敢/過有所望耶上頗嘉之仁宗實録)士林竦羡(元豐蔡/京起居)¶
(郎其弟卞為右史兄弟並入/侍立丨丨丨丨馬文昌雜録)聞者稱快(見後起居/直前注)朝無¶
出公(朝廷欲用蘇軾為起居舎人公起於憂患不欲驟/履要地力辭之見宰相蔡持正自言持正曰公徊)¶
(翔久矣丨中丨丨丨右者公固辭持正曰今日誰當任/公前者公曰昔林希同在館中年且長名臣言行録)¶
<pb:KR3k0030_WYG_088-6b>¶
朕自知卿(胡銓字邦衡公為起居郎直前奏事云陛下/登極首蒙召除曽未浹旬又擢左史上曰丨)¶
(丨丨丨/同上)推明聖德(蘇軾為右史奏曰竊見韓維讀三朝/寳訓至真宗皇帝惡殺生因論陛下)¶
(在宫中不忍踐履蟲蟻其言可以丨丨丨丨臣忝備位/右史謹書其事於冊又録一本上進望陛下采覽無忘)¶
(此心以廣好生之徳/臣不勝大願同上)備職史官(王巖叟字彦霖元祐中/為起居舎人入侍邇英)¶
(司馬康講洪範至論體三徳上曰只此三德為更有德/公退而上書曰陛下既能審而問之必能體而行之三)¶
(德者人君之大本得之則治失之則亂臣/丨丨丨丨敬已書之於冊以示萬世同上)延訪政事(歐/陽)¶
(修仁宗朝召知諫院未幾修起居注每/勸止丨見大臣丨以丨丨東都事畧)從容訪問(周文/忠公)¶
(必大以起居郎直前奏事上曰有近作可多進來属初/御經筵公奏祖宗置經筵非為分章析句正欲人主丨)¶
<pb:KR3k0030_WYG_088-7a>¶
(丨丨丨以禆/聖德行狀)起居直前(胡銓擢丨丨郎論記注不應進/案前後殿皆當侍立遇丨丨每)¶
(曰閤門毋隔班次金人再求和公曰願絶口不言和字/上歎其忠直王之望尹穡皆主和排張忠獻公公延責)¶
(之聞者稱/快行狀)起居進御(梁周翰太宗召兼史館修撰尋遷/起居舎人兼起居郎因言皇帝宣)¶
(諭之言侍臣論列之事望修為時政記仍令郎與舎人/分直崇政殿以記言動别為起居注每月先進御後降)¶
(付史館丨丨注丨丨自/周翰始也東都事畧)為郎七年(陳文惠公堯佐居官/不妄進取丨起居丨)¶
(丨丨不遷/言行録)修注十載(崔遵度字堅伯大中祥符初同上/起居丨丨餘丨常退匿楹間慮為)¶
(上所見其恬於勢/利如此東都事略)立堦非地(李誠營造式螭首施之對/柱及殿四角今二史所立)¶
(東南偏其丨殿角隨丨之螭歟以其堦為石/螭遂認為唐螭丨其丨也程大冒演繁露)繫鞋造殿¶
<pb:KR3k0030_WYG_088-7b>¶
(國朝古制左右史逐日二貟特立雖前殿亦立今輪畨/逓直以一日為率謂之直日駕御垂拱殿則同侍從官)¶
(俱朝而退至崇政殿則與日參官同朝退出殿門則就/次丨丨而入丨嚲丨拱立待三省樞宻院及上殿班退)¶
(方升殿自黼座西面立於樞宻都承㫖之下閣/門奏無公事駕興乃退然後趨出玉上並職略)與講讀¶
並(唐起居舎人皆同宰相入預聞奏事本朝記注初不/侍立但於前後殿為次上殿臣寮退回問所言書之)¶
(然未甞有敢告之者後始詔後殿輪日入侍崇寧初鄭/居中字逹夫為左史復建言併前殿皆入並立於垜殿)¶
(雖存故事而奏對語畧不相聞亦不敢自書惟經筵/得依講讀奏事嘉祐間賈直孺所請也石林燕語)依¶
講讀奏(紹興二十八年詔起居郎舎人自今後許丨丨/丨官丨事先是起居舎人吕陶甞乞候講讀臣)¶
(僚再留奏事並許侍立以見講退猶且入侍何由不許/奏事乞下講筵所依講讀官例施行故有是詔中與會)¶
<pb:KR3k0030_WYG_088-8a>¶
(要/)職聮兩省(右右置史筆載螭坳/丨丨丨丨初寮制)號為要地(左右史官/丨丨丨丨)¶
(手刋勑書足以明枉直之效宻/侍殿陛足以觀進退之詳栾城)真西山辭左史狀(臣某/奉聖)¶
(㫖真某除起居舎人日下供職某竊惟古者設載筆之/官分記言之職推原本指蓋以人主出言之善否實治)¶
(亂榮辱之樞機遴選端良寘在左右操觚執簡有聞必/書庶幾非道不言納君徳於無過之地膺是任者不其)¶
(重歟伏念某材弗適時學未聞道徒以文墨淺技饕攝/禁林首尾四年漫無云補循名責實擯斥乃宜遽䝉誤)¶
(恩權典記注維昔先正宗工猶多力辭不敢輕授顧如/庸陋廼可冒居况今賢俊布滿周行論德較材最在人)¶
(後伏望朝廷特賜敇奏俾某姑仍舊署少逭譴訶别乞/精擇名儒以重螭陛所有恩命某未敢祗受西山文集)¶
詩集㸃筆(含章復記言清秩稱當年丨丨非常/筆朝天最近天鄭谷寄左省張起居)濡毫(風/神)¶
<pb:KR3k0030_WYG_088-8b>¶
(何藴藉張緒正當年端簡爐煙裏/丨丨御案邊鄭谷寄左省韋起居)近御筵(獻納司存雨/露邊地分清)¶
(切任才賢舍人退食收封事宫女開函近御筵曉箭追/移青鎻闥晴忩㸃檢白雲篇楊雄更有河東賦惟待吹)¶
(嘘送上天杜工部/贈起居田舍人)聞天語(九衢寒霧歛䨇闕曙光分綵/仗迎春日香煙接瑞雲珮聲)¶
(清漏間天語侍臣聞莫笑馮唐/老還來謁聖君姚合寄劉起居)玉皇吏(我是丨丨香案/丨謫居猶得在)¶
(蓬萊元㣲之/誇白樂天詩)皇帝語(十官曉立爐煙裏立近丹墀是起/居彩筆專書丨丨丨書成幾卷太)¶
(平書姚台/寄裴起居)近丹墀(注見/上)眠玉殿(官清立在金爐北仗下/歸丨丨丨西姚合寄周)¶
(起/居)含雞舌(纔歸龍尾丨丨丨更立螭頭運兎毫閶闔欲/開金漏盡冕旒初坐御香髙姚合寄右史李)¶
(定/言)立螭傍(名髙三俊上官丨右丨丨/陳后山寄張文潜舎人)¶
<pb:KR3k0030_WYG_088-9a>¶
　¶
　¶
　¶
　¶
　¶
　¶
　¶
　¶
<pb:KR3k0030_WYG_088-9b>¶
　¶
　¶
　¶
　¶
　¶
　¶
　¶
　古今合璧事類備要後集卷十九¶
