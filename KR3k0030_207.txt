# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:06.997939
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 别集卷一
<pb:KR3k0030_WYG_207-1a>¶
欽定四庫全書¶
　古今合璧事類備要别集卷一¶
　　　　　　　　　　　　宋　謝維新　撰¶
　都邑門¶
　　帝都　附　建都　遷都　不茍遷¶
　古今遷建(帝都天子之居天子以四海為家豈有常/居處哉惟其所在即以為都也故攷古以)¶
　(來伏羲都陳今陳州神農都曲阜今兖州黄帝都涿/鹿今幽州或云都有熊今鄭少昊都窮桑在魯北顓)¶
　(帝都高陽在周為衛地今濮陽縣帝嚳都亳一曰都/高辛今偃師堯都平陽今晉州舜都蒲阪今蒲州禹)¶
<pb:KR3k0030_WYG_207-1b>¶
　(安邑在蒲州湯亳穀熟號南亳至仲丁遷囂或曰敖/今河南敖倉河亶甲居相今相州祖乙居耿在河東)¶
　(即䝉號景亳及盤庚五遷復都亳之殷地即西亳也/周文王都鄷武王都鎬今京兆界周公相成王以鄷)¶
　(鎬偏處西方土貢不均乃東營洛邑今東都建明堂/朝諸侯復還鄷鎬至幽王為犬戎所殺平王始東遷)¶
　(而居洛邑是為東周矣及敬王又遷成周今洛陽故/都城終赧王不遷秦都咸陽漢都長安迨光武中興)¶
　(都洛陽又於南陽置南都三國魏以長安譙許昌鄴/洛陽為五都呉都鄂今武昌後遷建鄴今建康蜀都)¶
　(成都今府晉都洛陽至永嘉南都建康宋齊梁陳並/居焉梁元帝及後梁蕭詧又别居江陵今府晉亂十)¶
　(六國又各建都邑隋都長安煬帝都洛陽唐復都長/安五代梁都汴唐晉都洛陽漢周洎乎我宋又皆於)¶
　(汴今東京建都焉大哉汴京其我宋萬世帝王之業/也雖中興暫駐吳㑹天開景運行遂囬鑾予日望之)¶
<pb:KR3k0030_WYG_207-2a>¶
　(矣然天子之居不徒曰居而謂之都都之一字豈無/意哉蓋言人所都㑹云爾不寧惟是以衆大而言則)¶
　(謂之京師以所至為家而言則謂之行在所謳歌者/歸焉朝覲者往焉獄訟者之焉天命獨不在是乎或)¶
　(者謂立國以險否則以兵愚以為不在/險亦不在兵惟頋其君之徳何如耳)¶
事類冀方(惟彼陶唐有此丨丨注堯都冀/州統天下四方書五子之歌)中國(堯崩三/年之喪)¶
(畢舜讓辟丹朱于南河之南諸侯朝覲者不之丹朱而/之舜獄訟者不之丹朱而之舜謳歌者不謳歌丹朱而)¶
(謳歌舜曰天也夫然後之丨丨踐天子位焉注劉熈曰/天子之位不可曠年於是遂反格于文祖而當帝位帝)¶
(王所都為中故曰/丨丨史記舜紀)甸服(五百里丨丨注規方千里之内/為丨丨為天子治田事去王城)¶
(面五百里書禹貢又丨/丨之内曰京師世紀)邦畿(丨丨千里維民所/止肇域彼四海詩)縣内(天/子)¶
<pb:KR3k0030_WYG_207-2b>¶
(之縣注丨丨夏時/天子所居州界名)地中(商邑翼翼四方之極注商邑京/師也禮俗可則傚乃四方之中)¶
(正詩/殷武)商曰邑(夏丨丨丨周為/京師白虎通)周曰京(念彼周京念彼/京周詩下泉)方¶
千里(邦畿丨丨丨禮盛行人乂天/子畿丨丨丨曰甸服世紀)積百同(凡王畿内方/千里丨丨丨)¶
(九百萬夫之/地禮載師注)待諸侯(天子之地方千里不千里/不足以丨丨丨孟告子下)制萬國¶
(王者受命創始建國立都必居中土所以總天/地之形㨿隂陽均統四方旁丨丨丨五經要義)有和羮¶
鄉(崑崙東南方五千里謂之神州中丨丨丨丨方三千/里五嶽之城帝王之宅聖人所生也王嬰古今通論)¶
有赤縣州(崑崙東南丨丨丨之丨風雨有時寒暑有節/茍非此土南則多暑北則多寒束則多隂故)¶
(聖人不處焉/張衡靈志)諸夏根本(京師者丨丨/丨民勞詩注)　千里邑號(京師/丨丨)¶
<pb:KR3k0030_WYG_207-3a>¶
(之丨丨/白虎通)居岐之陽(庻其鮮原丨丨丨丨在渭之將/萬邦之方下民之王詩皇矣篇)在豐¶
之東(豐邑在豐水之西鎬京丨/丨水丨丨文王有聲詩注)澗東&KR0518;西(周成王將營/洛邑云云乃)¶
(卜丨水丨丨水西/惟洛食書&KR0982;誥)崤左隴右(夫闗中左崤函右隴蜀沃/野千里云云此所謂金城)¶
(千里天府之/國漢劉敬傳)天下之中(唐人都河東商人都河内周人/都河南三河在丨丨丨丨若鼎)¶
(足王者所更居也建國/各數百歳前食貨志)關中之固(始皇踐華為城因河/為池㨿億丈之城臨)¶
(不測之淵以為固天下已定自以為丨丨丨丨/金城千里子孫帝王萬世之業也賈誼過秦論)雍土之¶
饒(大漢藉丨丨丨丨得御外/理内之術後杜篤論都賦)闗中天府(見前崤左/隴右注)河南¶
帝城(丨丨丨丨多/近臣後漢)洛陽定都(建武元年車駕入丨丨/遂丨丨焉後光武紀)南¶
<pb:KR3k0030_WYG_207-3b>¶
陽舊都(丨丨者真所謂漢之丨/丨也張平子南都賦)龍盤虎踞(孔明謂呉帝/曰鍾山丨丨)¶
(石城丨丨真帝/王居也寰宇記)蠶叢魚鳬(丨丨及丨丨開國何茫然爾/來四萬八千歲不與秦塞通)¶
(人煙李白蜀道難注丨/丨丨丨皆古蜀天子)輦轂之下(畿甸之間丨丨丨丨/冇善必聞有惡必見)¶
(韓潮州/謝表)衣冠所聚(京師丨丨丨丨聲教/所出唐張九齡傳)命曰東都(五代/梁太)¶
(祖以汴州為開封府丨丨丨/丨以故東都為西都後梁紀)乃建東京(後晉高祖以大/梁舟車所㑹便)¶
(於漕運丨丨丨丨於汴州復以汴州為開封府/以東都為西京以西都為晉昌軍節度本紀)復為東¶
京(後漢高祖至大梁丨以汴州/丨丨丨丨改國號曰漢本紀)詔展外城(後周世宗以/大梁城中迫)¶
(隘丨丨丨丨先立標幟令自今葬埋皆出所標之外其/標内俟縣官分畫街衢倉塲營廨之外聼民隨便築室)¶
<pb:KR3k0030_WYG_207-4a>¶
(本紀顯/徳三年)詔復故河(本朝汴都仰給漕運故河梁最為急/先是嵗調丁夫開浚淤淺糗糧皆民)¶
(自備詔悉従官給遂若為式時建隆元年也至二年又/詔陳承昭于京城之西夾汴河造斗門自榮陽鑿渠百)¶
(餘里引京索二水通城壕入斗門架流于/汴東滙于五丈河以便東北漕運長編)移蹕臨安(南/渡)¶
(紹興元年詔以㑹稽漕運不繼丨丨丨丨先是吕頥浩/言今國歩多艱中原隔絶江淮之地尚有巨賊要當先)¶
(定駐蹕之地使號令易通于川陜將兵順流而可/下漕運不至于難阻至是遂定議中興繫年録)¶
建都建邦設都(明王奉若天道丨/丨丨丨書說命上)建邦啟土(先王丨丨/丨丨書武)¶
(城/)量地制域(凡造都邑丨其丨丨/其丨禮地官縣師)辨方正位(惟王建國/丨丨丨丨)¶
(體國經野設官分職/以為民極禮天官)置都立邑(天下有丨丨/丨丨記祭法)建國立家¶
<pb:KR3k0030_WYG_207-4b>¶
(師服曰吾聞國家之立也本大而末小是/以能固故天子丨丨諸侯丨丨左成二年)匠人營國(丨/丨)¶
(丨丨方九里旁二門國中九經九緯經/涂九軌左祖右社靣朝後市禮冬官)量人造邑(丨丨/掌建)¶
(國之法以分國為九州營國城郭營后/宫量市朝道巷門渠丨都丨亦如之)以測土深(大司/徒掌)¶
(建邦之土地之圖丨土圭之法丨丨丨/正日景以求地中乃建王國焉禮地官)以致日景(土方/氏丨)¶
(土圭丨丨丨以土地相宅/而建邦國都鄙禮夏官)乃陟南岡(于胥斯原既庶既/繁陟則在巘復降)¶
(在原丨丨丨丨乃觀于京京師之野于時處處于時廬/旅既漙既長既景乃岡相其隂陽觀其流泉詩公劉)¶
大相東土(周公拜手稽首曰云云予乃嗣保丨丨丨丨/其基作民明辟書洛誥又成王使名公先相)¶
(宅周公至洛興土營築謂之王城是為東都方千七百/二十丈郛方十七里南繫于洛水北因于郟山以為天)¶
<pb:KR3k0030_WYG_207-5a>¶
(下之所湊制為郊甸方六百里因西土為千里分為百/縣縣為四都都有鄙曰此天下之中四方入貢道里均)¶
(也周公又營成周成王居洛邑遷殷/頑民于成周復還歸西都通鑑周紀)水象天漢(秦皇兼/天下都)¶
(咸陽渭丨貫都以丨丨丨横/橋南渡以法牽牛三輔黄圖)城為斗形(髙祖七年修長/安宫城惠帝元)¶
(帝初城長安城三年春發長安六百里内男女十四萬/六千人三十日罷城髙三丈五尺下闊一丈五六日發)¶
(徒隷二萬人常役至五年復發十四萬五千人三十日/乃罷九日城高三丈五尺下闊一丈五尺上闊九尺雉)¶
(髙三板周囬六十五里城南為南斗形北/為北斗形至今人呼漢京城為斗城是也)鑿龍首山(漢/舊)¶
(儀曰長安城父老傳云盡丨丨丨丨土為之水泉深二/十餘丈樹宜槐與榆松柏茂盛為城下有池周繞廣三)¶
(丈深二丈石橋各六丈/與街相宜三輔黄圖)營龍首山(隋主嫌長安制度狹/小詔創造新都於龍)¶
<pb:KR3k0030_WYG_207-5b>¶
(首山以太子左庶子宇文愷有巧/思領營新都副監通鑑陳宣帝紀)乃建東京(後晉髙祖/以大梁舟)¶
(車所㑹便於漕運/丨丨丨丨於汴州)¶
遷都成湯八遷(自契至于丨丨丨丨注自契父/嚳都亳湯自商丘遷焉書𦙍征)盤庚五¶
遷(湯始居亳至仲丁遷于嚻至河亶甲遷于相祖乙/遷于耿至盤庚復遷于亳従湯所都通鑑外紀)周¶
凡五遷(后稷始封于邰第三代公劉遷居于邠自此又/九代古公亶父而遷于岐是為豐水之西自此)¶
(又三代武王得天下遷都于鄗是為豊水之東自此第/十一代幽王為犬戎所殺而子平王遂遷都于洛邑是)¶
(為東周又自十二代至敬王因王猛之亂乃遷于成丨/是洛陽故都城也邰邠岐豊鄗京洛邑成周前後丨丨)¶
(丨/)漢凡一遷(西漢髙帝得天下都長安至後/丨光武中興遷都洛陽丨丨丨)曹魏一遷¶
<pb:KR3k0030_WYG_207-6a>¶
(魏本都鄴文帝即位徙/都洛陽通鑑魏文帝紀)孫吳再遷(呉始自公安徙都鄂/更名鄂曰武昌至魏)¶
(太和三年遷都建鄴建業本楚邑曰金陵漢属丹陽郡/呉改今名後晉武帝泰始元年呉西陵督步闡表請吳)¶
(王徙都武昌從之楊州之民泝流供給甚苦之然武昌/土地危嶮塉确非王者之都且童謡云寧飲建業水不)¶
(食武昌魚寧還建業死不止武昌居是/年十二月還都建業通鑑魏紀并晉紀)晉氏一遷(晉始/得天)¶
(下都洛陽至永嘉南渡都建業先是元帝以宣帝曽孫/琅琊王覲之子嗣封永嘉初以安東將軍都督揚州諸)¶
(軍事鎮建業建興四年長安不守愍帝蒙塵王/乃出師北征後愍帝遇害遂即位通鑑本紀)隋氏一¶
遷(隋文帝始都長安至煬帝乃遷于洛陽先是隋主楊/堅嫌長安城制度狹小又宫内多妖納言蘇威勸遷)¶
(都帝以初受命難之夜與威及髙熲共建議乃詔熲等/創造新都于龍首山至煬帝嗣位章仇大翼言于帝曰)¶
<pb:KR3k0030_WYG_207-6b>¶
(陛下木命雍州為破木之衝不可久居又䜟云脩治洛/陽還晉家帝深以為然十一月幸洛陽留晉王昭守長)¶
(安通鑑陳宣帝/紀隋文帝紀)¶
不茍遷一旦示弱(晉温嶠欲遷都豫章王導曰建康王/者之宅且北冦伺我之隙丨丨丨丨)¶
(非良計通/鑑成帝紀)百世為笑(唐髙祖時或說上曰突厥屢冦闗/中者以子女玉帛在長安故也若)¶
(焚長安而不都則胡冦自息上以為然遣中書侍郎宇/文士及踰南山至樊郡行可居之地將徙都之太子建)¶
(成齊王元吉裴寂皆賛成其䇿蕭瑀等雖知其不可而/不敢諫秦王世民諌曰戎狄為患自古有之陛下以聖)¶
(武龍興光宅中夏精兵百萬所征無敵柰何以胡冦擾/邊遽遷以避之貽四海之羞為百世之笑乎臣忝備藩)¶
(維願假數年之期請繫頡利之頸致之闕下/若其不效遷都未晚上善其言通鑑唐祖紀)賈誼過秦¶
<pb:KR3k0030_WYG_207-7a>¶
論(秦孝公據殽函之固擁雍州之地君臣固守以窺周/室有席卷天下包舉宇内囊括四海并包八荒之心)¶
(當是時也商君佐之内立法度務耕織脩守戰之具外/連衡而鬬諸侯於是秦人拱手而取西河之外孝公既)¶
(沒惠文武昭㐮䝉故業因遺䇿南取漢中西舉巴蜀東/割膏腴之地北収要害之郡諸侯恐懼㑹盟而謀弱秦)¶
(不愛珍器重寶肥饒之地以致天下之士合従締交相/與為一當此之時齊有孟嘗趙有平原楚有春申魏有)¶
(信陵此四君者皆明智而忠信寛厚而愛人尊䝨而重/士約從離横兼韓魏燕趙宋衛中山之衆於是六國之)¶
(士有寗越徐尚蘇秦杜赫之属為之謀齊明周最陳軫/召滑樓緩翟景蘇厲樂毅之徒通其意呉起孫臏帶佗)¶
(兒良王廖田忌亷頗趙奢之明制其兵嘗以什倍之地/百萬之衆仰關而攻秦秦人開關而延敵九國之師遁)¶
(逃而不敢進秦無亡矢遺鏃之費而天下諸侯已困矣/於是從散約解爭割地而賂秦秦有餘力而制其弊追)¶
<pb:KR3k0030_WYG_207-7b>¶
(亡逐北伏尸百萬流血漂櫓因利乘便宰制天下分裂/山河强國請伏弱國入朝施及孝文王莊襄王享國之)¶
(日淺國家無事及至始皇奮六世之餘烈振長䇿而御/宇内吞二周而亡諸侯履至尊而制六合執敲朴以鞭)¶
(笞天下威振四海南取百越之地以為桂林象郡百越/之君俛首係頸委命下吏乃使蒙銛北築長城而守藩)¶
(籬却匈奴七百餘里胡人不敢南下而牧馬士不敢彎/弓而報怨於是廢先王之道焚百家之言以愚黔首堕)¶
(名城殺豪俊收天下之兵聚之咸陽銷鋒鍉鑄以為金/人十二以弱天下之民然後踐華為城因河為池據億)¶
(丈之城臨不測之谿以為固良將勁弩守要害之處信/臣精卒陳利兵而誰何天下已定始皇自以為闗中之)¶
(固金城千里子孫帝王萬世之業也始皇既沒餘威震/于殊俗然而陳陟甕牖䋲樞之子氓隸之人而遷徙之)¶
(徒也材能不及中庸非冇仲尼墨翟之賢陶朱猗頓之/冨躡足行伍之間俛起阡陌之中率疲散之卒將數百)¶
<pb:KR3k0030_WYG_207-8a>¶
(之衆轉而攻秦斬木為兵掲竿為旗天下雲集而響應/贏糧而景從山東豪俊遂並起而亡秦族矣且夫天下)¶
(非小弱也雍州之地崤函之固自若也陳涉之位不尊/於齊楚燕趙韓魏宋衛中山之君也鋤耰棘矜不銛于)¶
(鉤㦸長鏃也謪戌之衆非抗九國之師也深謀逺慮行/軍用兵之道非及&KR0494;時之士也然而成敗異變功業相)¶
(反試使山東之國與陳陟度長絜大比權量力則不可/同年而語矣然秦以區區之地致萬乗之權招八州而)¶
(朝同列百有餘年矣然後以六合為家崤函為宫一夫/作難而七廟墮身死人手為天下笑者何也仁義不施)¶
(而攻守之/勢異也)婁敬入關議(婁敬齊人也漢五年戌隴西過/雒陽髙帝在焉敬脱輓輅見齊)¶
(人虞將軍曰臣願見上言便宜虞將軍入言上上召見/敬說曰陛下都雒陽豈欲與周室比隆哉上曰然敬曰)¶
(陛下取天下與周異周之先自后稷堯封之邰去豳積/徳累善十餘世公劉避桀居&KR0206;太王以狄伐故    杖)¶
<pb:KR3k0030_WYG_207-8b>¶
(馬箠去居岐國人爭歸之及文王為西伯斷虞芮訟始/受命吕望伯夷自海濵來歸之武王伐紂不期而㑹孟)¶
(津上八百諸侯遂滅殷成王即位周公之属傅相焉迺/營成周都雒以為此天下中諸侯四方納貢職道里均)¶
(矣有徳則易以王無徳則易以亡凡居此者欲務以徳/致人不欲險阻令後世驕奢以虐民也及周之衰分而)¶
(為二天下莫朝周周不能制非徳薄形勢弱也今陛下/起豐沛収卒三千人卷蜀漢定三秦與項籍戰滎陽大)¶
(戰七十小戰四十使天下之民肝腦塗地傷夷者未起/而&KR0082;比隆成康之時臣竊以為不侔矣且秦地被山帶)¶
(河四塞以為固秦之故資甚美膏腴之地此所謂天府/夫與人鬬不搤其亢拊其背未能全勝今陛下入闗而)¶
(都案秦之故此亦搤天下之亢而拊其背也上疑未能/決及留侯明言入闗便即日駕西都闗中於是敬賜姓)¶
(劉氏拜為郎中/號曰奉春君)班固兩都賦(序云或曰賦者古詩之流/也昔成康沒而頌聲寢王)¶
<pb:KR3k0030_WYG_207-9a>¶
(澤竭而詩不作大漢初定日不暇給至於武宣之世乃崇/禮官考文章内設金馬石渠之署外興樂府協律之事)¶
(以興廢繼絶潤色鴻業是以衆庶說豫福應尤盛白麟/赤鴈芝房寶鼎之歌薦於郊廟神雀五鳳甘露黄龍之)¶
(瑞以為年紀故言語侍從之臣若司馬相如虞丘夀王/東方朔枚臯王褎劉向之属朝夕論思日月獻納而公)¶
(卿大臣御史大夫兒寛太常孔臧太中大夫董仲舒宗/正劉徳太子太傅蕭望之等時時間作或以抒下情而)¶
(通諷諭或以宣上徳而盡忠孝雍容揄揚著於後嗣抑/亦雅頌之亞也故孝成之世論而録之盖奏御者千有)¶
(餘篇而後大漢之文章炳焉與三代同風且夫道有夷/隆學有麄宻因時而建徳者不以逺近易則故臯陶歌)¶
(虞奚斯頌魯同見采於孔氏列于詩書其義一也稽之/上古則如彼考之漢室又如此斯事雖細然先臣之舊)¶
(式國家之遺羙不可闕也臣竊見海内清平朝廷無事/京師修宫室浚城隍而起苑圃以備制度西土耆老咸)¶
<pb:KR3k0030_WYG_207-9b>¶
(懷怨思兾上之睠顧而盛稱長安舊制有陋雒邑之議/故臣作兩都賦以極衆人之所昡矅折以今之法度其)¶
(詞曰西都賦有西都賔問於東都主人曰盖聞皇漢之/初經營也嘗有意乎都河洛矣輟而弗康實用西遷作)¶
(我上都主人聞其故而覩其制乎主人曰未也願賔攄/懐舊之蓄念發思古之幽情慱我以皇道𢎞我以漢京)¶
(賔曰唯唯漢之西都在于雍州實曰長安左據函谷二/崤之阻表以太華終南之山右界衰斜隴首之險帶以)¶
(洪河涇渭之川衆流之隈汧涌其西華實之毛則九州/之上腴焉防禦之阻則天地之隩區焉是故横被六合)¶
(三成帝畿周以龍興秦以虎視及至大漢受命而都之/也仰悟東井之精俯恊河圖之靈奉春建䇿留侯演成)¶
(天人合應以發皇明乃眷西顧實惟作京於是睎秦嶺/睋北阜挾澧㶚據龍首圖皇基於億載庚𢎞規而大起)¶
(肇自高而終平世増飾以崇麗厯十二之延祚故窮奢/而極侈建金城之萬雉呀周池而成淵披三條之廣路)¶
<pb:KR3k0030_WYG_207-10a>¶
(立十二之通門内則街衢洞逹閭閻且千九市開塲貨/别隧分人不得顧車不得旋闐城溢郭旁流百㕓紅塵)¶
(四合煙雲相連於是既庻且富娯樂無疆都人士女殊/異乎五方㳺士擬于公侯列肆侈于姬姜鄉曲豪舉遊)¶
(俠之雄節慕原嘗名亞春陵連交合衆騁騖乎其中若/乃觀其四郊浮逰近縣則南望杜覇北眺五陵名都對)¶
(郭邑居相承英俊之域紱冕所興冠盖如雲七相五公/與乎州郡之豪傑五都之貨殖三選七遷充奉陵邑盖)¶
(以强幹弱枝隆上都而觀萬國也封畿之内厥土千里逴/躒諸夏兼其所有其陽則崇山隠天幽林穹谷陸海珍)¶
(藏藍田羙玉商洛縁其隈鄠户杜濵其足源泉灌注陂/池交属竹林果園芳草甘木郊野之富號為近蜀其隂)¶
(則冠以九&KR0580;陪以甘泉乃有靈宫起乎其中秦漢之所/極觀淵雲之所頌歎於是乎存焉下有鄭白之沃衣食)¶
(之源提封五萬疆埸綺分溝塍刻鏤桑麻鋪棻東原隰/龍鱗決渠降雨荷鍤成雲五榖垂穎          郊則)¶
<pb:KR3k0030_WYG_207-10b>¶
(有通溝大漕潰渭洞河汎舟山東控引淮湖與海通波/西郊則有上囿禁苑林麓藪澤陂池連乎蜀漢繚以周)¶
(牆四百餘里離宫别館三十六所神池靈沼徃徃而在/其中乃有九真之麟大宛之馬黄支之犀條枝之鳥踰)¶
(崐崘越巨海殊方異類至于三萬里其宫室也體象乎/天地經緯乎隂陽據坤靈之正位倣太紫之圓方樹中)¶
(天之華闕豐冠山之朱堂因瓌材而䆒竒抗應龍之虹/梁列棼橑以布翼荷棟桴而髙驤雕玉瑱以居楹裁金)¶
(璧以飾璫發五色之渥彩光爓朗以景彰於是左墄右/平重軒三階閨房周通門闥洞開列鍾虡於中庭立金)¶
(人於端闈仍増崕而衡閾臨峻路而啟扉徇以離宫别/寢承以崇臺閒館煥若列宿紫宫是環清涼宣溫神仙)¶
(長年金華玉堂白虎麒麟區宇若兹不可殫論増盤崔/嵬登降炤爛殊形詭制每各異觀乗茵步輦惟所息宴)¶
(後宫則有掖庭椒房后妃之室合歡増城安處常寧茝/若椒風披香發越蘭林蕙草鴛鸞飛翔之列昭陽特盛)¶
<pb:KR3k0030_WYG_207-11a>¶
(隆于孝成屋不呈材墻不露形裛以藻繡絡以綸連隨/侯明月錯落其間金釭銜璧是為列錢翡翠火齊流耀)¶
(含英懸黎垂棘夜光在焉於是𤣥墀釦砌玉階彤庭碝/磩綵緻琳珉青熒珊瑚碧樹周阿而生紅羅䬃纚綺組)¶
(繽紛精曜華燭俯仰如神後宫之號十有四位窈窕繁/華更盛迭貴處乎斯列者盖以百數左右庭中朝堂百)¶
(寮之位蕭曹魏邴謀謨乎其上佐命則垂統輔翼則成/化流大漢之愷悌蕩亡秦之毒螫故令斯人揚和樂之)¶
(聲作畫一之歌功徳著乎祖宗膏澤洽乎黎庶又有天/禄石渠典籍之府命夫惇誨故老名儒師傅講論乎六)¶
(藝稽合乎同異又有承明金馬著作之庭大雅宏逹于/茲為羣元元本本殫見洽聞啟發篇章校理秘文周以)¶
(鉤陳之位衛以嚴更之署總禮官之甲科羣百郡之亷/孝虎賁綴衣閣尹閽寺陛㦸百重各有典司周廬千列)¶
(徼道綺錯輦路經營脩除飛閣自未央而連桂宫北彌/明光而亘長樂陵墱道而超西墉掍建章而連外属設)¶
<pb:KR3k0030_WYG_207-11b>¶
(壁門之鳳闕上觚稜而棲金爵内則别風開闔嶕嶢眇/麗巧而聳擢張千門而立萬戸順隂陽以    爾乃正)¶
(殿崔嵬層構厥髙臨乎未央經駘蕩而出馺納娑神洞/枵  詣以與天梁上反宇以盖戴激日景而  光  明)¶
(欎其特起遂偃蹇而上躋軼雲雨於太半虹霓廻帶於/棼楣雖輕迅與僄狡猶愕眙而不能階攀井幹而未半)¶
(目眩轉而意迷捨櫺檻而却倚若顛墜而復稽魂怳怳/以失度廵廻塗而下低既懲懼於登望降周流以徬徨)¶
(步甬道以縈紆又杳窱而不見陽排飛闥而上出若逰/目于天表似無依而洋洋前唐中而後太液覽滄海之)¶
(湯湯揚波濤於碣石激神岳之嶈嶈濫瀛洲與方壺蓬/萊起乎中央於是靈艸冬榮神木叢生巖峻崷崪金石)¶
(崢嶸抗仙掌以承露擢雙立之金莖軼埃壒之混濁鮮/顥氣之清英騁文成之丕誕馳五利之所刑庶松裔之)¶
(羣類時逰從乎斯庭實列仙之攸舘非吾人之所寜爾/乃盛娛逰之壮觀奮泰武乎上囿因兹以威戎夸狄耀)¶
<pb:KR3k0030_WYG_207-12a>¶
(威靈而講武事命荆州使起鳥詔梁野而驅獸毛群内/闐飛羽上覆接翼側足集禁林而屯聚水衡虞人修其)¶
(營表種别羣分部曲有署罘網連紘籠山絡野列卒周/匝星羅雲布於是乗鸞輿備法駕帥羣臣披飛亷入苑)¶
(門遂繞鄷鄗厯上蘭六師發逐百獸駭殫震震爚爚雷/奔電激草木塗地山淵反覆蹂躪其十二三乃拗怒而)¶
(少息爾乃期門佽飛列刄鑚鍭要趹追蹤鳥驚觸絲獸/駭值鋒機不虚掎弦不再控矢不單殺中必疊雙颮颮)¶
(猿紛紛矰繳相纒風毛雨血灑野蔽天平原赤勇士厲/  狖失木豺狼懾竄爾乃移師趨險並蹈潜穢窮虎奔)¶
(突狂兕觸蹶許少施巧秦城力折制掎僄狡扼猛噬脱/角挫脰徙摶獨殺挾師豹拖熊螭曳犀犛頓象羆超洞)¶
(壑越峻厓蹷嶃巖巨石頺松柏仆叢林摧革木無餘禽/獸殄夷於是天子乃登属玉之館厯長楊之榭覽山川)¶
(之體勢觀三軍之殺擭原野蕭條目極四裔禽相鎮壓/獸相枕藉然後収禽㑹象論功賜胙陳輕騎以行炰騰)¶
<pb:KR3k0030_WYG_207-12b>¶
(酒車以斟酌割鮮野食舉烽命爵饗賜畢勞逸齊大路/鳴鑾容與徘徊集乎豫章之宇臨乎昆明之池左牽牛)¶
(而右織女似雲漢之無涯茂樹䕃蔚芳草被隄蘭茝發/色&KR0110;&KR0110;猗猗若摛錦與布繡爥燿乎其陂鳥則𤣥鶴白)¶
(鷺黄鵠鵁鸛鶬鴰鴇鶂鳬鷖鴻鴈朝發河海夕宿江漢/沉浮往來雲集霧散於是後宫乗輚輅登龍舟張鳳盖)¶
(建華旗袪黼帷鏡清流靡㣲風澹淡浮櫂女謳鼓吹震/真聲激越謍  厲天鳥羣翔魚窺淵招白鷴下雙鵠揄)¶
(文竿出比目撫鴻量御矰繳方舟並鶩俛仰極樂遂乃/風舉雲揺浮㳺溥覽前乘秦嶺後越九&KR0580;東薄河華西)¶
(涉岐雍宫館所厯百有餘區行所朝夕儲不改供禮上/下而接山川䆒休祐之所用采㳺童之讙謡第從臣之)¶
(嘉頌于斯之時都都相望邑邑相属國藉十世之基家/承百年之業士食舊徳之名氏農服先疇之畎畆商修)¶
(族世之所鬻工用高曽之規矩粲乎隠隠各得其所若/臣者徒觀迹于舊墟聞之乎故老十分未得其一端故)¶
<pb:KR3k0030_WYG_207-13a>¶
(不能徧舉也東都賦東都主人喟然而歎曰痛乎風俗/之移人也子實秦人矜夸館室保界河山信識昭襄而)¶
(知始皇矣惡覩大漢之云為乎夫大漢之開元也奮布/衣以登皇極繇數朞而創萬代盖六籍所不能談前聖)¶
(靡得而言焉當此之時功冇横而當犬討冇逆而順民/故婁敬度埶而獻其說蕭公權宜而拓其制時豈泰而)¶
(安之哉計不得以已也吾子曽不是睹顧燿後嗣之末/造不亦閽乎今將語子以建武之治永平之事監乎泰)¶
(清以變子之惑志往者王莾作逆漢祚中缺天人致誅/六合相滅于時之亂生民幾亡鬼神冺絶壑無完柩郛)¶
(罔遺室原野厭人之肉川谷流人之血秦項之災猶不/克半書契以來未之或紀故下人號而上訴上帝懐而)¶
(降監乃致命乎聖皇於是聖皇乃握乾符闡坤珍披皇/圖稽帝文赫然發憤應若興雲霆擊毘陽憑怒雷震真)¶
(遂超大河跨北嶽立號高邑建都河洛紹百王之荒屯/因造化之盪滌體元立制繼天而作系唐統接漢緒茂)¶
<pb:KR3k0030_WYG_207-13b>¶
(育羣生恢復疆宇勲兼乎在昔事勤乎三五豈特方軌且/並迹紛綸后辟治近古之所務蹈一聖之險易云爾哉)¶
(夫建武之元天地革命四海之内更造夫婦肇有父子/君臣初建人倫實始斯乃宓羲氏之所以基皇徳也分)¶
(州土立市朝作舟車造器械斯廼軒轅氏之所以開帝/功也龔行天罰應天順人斯乃湯武之所以昭王業也)¶
(遷都改邑有殷宗中興之則焉即土之中有周成隆平/之制焉不階尺土一人之柄同符乎高祖克己復禮以)¶
(奉終始允恭乎孝文憲章稽古封岱勒成儀炳乎世宗/案六經而校徳眇古昔而論功仁聖之事既該而帝王)¶
(之道備矣至于永平之際重熈而累洽盛三雍之上儀/修衮龍之法服鋪鴻藻信仲景鑠揚世廟正雅樂神人)¶
(之和允洽君臣之序既肅廼動大輅遵皇衢省方廵狩/窮覽萬國之有無考聲教之所被散皇明以燭幽然後)¶
(増周舊修洛邑扇巍巍顯翼翼光漢京于諸夏總八方/而為之極是以皇城之内宫室光明闕庭神麗奢不可)¶
<pb:KR3k0030_WYG_207-14a>¶
(踰儉不能侈外則因原野以作苑填流泉而為沼發蘋/藻以潛魚豐圃草以毓獸制同乎梁鄒誼合乎靈囿若)¶
(乃順時節而蒐狩簡車徒以講武則必臨之以王制考/之以風雅厯騶虞覽駟鐵嘉車攻采吉日禮官整儀乗)¶
(輿乃出於是發鯨魚鏗華鐘登玉路乘時龍鳳盖棽麗/和鑾玲瓏天官景從寢威盛容山靈護野属御方神雨)¶
(師汎灑風伯清塵千乘雷起萬騎紛紜元戎竟野戈鋋/彗雲羽旄掃霓旌旗拂天焱焱炎炎揚光飛文吐爓生)¶
(風欱野歕山日月為之奪明丘陵為之揺震真遂集乎/中囿陳師案屯駢部曲列校隊勒三軍誓將帥然後舉)¶
(烽伐鼔申命三驅輶車霆發驍騎電鶩由基發射范氏/施御弦不睼禽轡不詭遇飛者未及翔走者不及去指)¶
(顧倐怱獲車已實樂不極般殺不盡物馬踠餘足士怒/未㳿先驅復路属車案節於是薦三犧效五牲禮神祗)¶
(懐百靈御明堂臨辟雍揚緝熈宣皇風登靈臺考休徵/俯仰乎乾坤参象乎聖躬目中夏而布徳瞰四裔而抗)¶
<pb:KR3k0030_WYG_207-14b>¶
(稜西盪河源東澹海漘北動幽崖南燿朱垠殊方别區/界絶而不鄰自孝武之所不征孝宣之所未臣莫不陸)¶
(讋水慄奔走而來賔遂綏哀牢開永昌春王三朝㑹同/漢京是日也天子受四海之圖籍膺萬國之貢珍内撫)¶
(諸夏外綏八蠻爾廼盛禮興樂供帳置乎雲龍之庭陳/百僚而賛羣后䆒皇儀而展帝容於是庭實千品㫖酒)¶
(萬鍾列金罍班玉觴嘉珍御太牢饗爾乃食舉雍徹太/師奏樂陳金石布絲竹鐘鼓鏗鍧管絃&KR0110;煜抗五聲極)¶
(六律歌九功舞八佾韶武備秦古畢四夷間奏徳廣所/及禁禁佅賣兠離罔不具集萬樂備百禮暨皇歡浹羣)¶
(臣醉降烟熅調元氣然後撞鍾告罷百僚遂退於是聖/上覩萬方之歡娛又沐浴乎膏澤懼其侈心之將萌而)¶
(怠於東作也迺申舊章下明詔命有司班憲度昭節儉示/太素去後宫之麗飾損乗輿之服御除工商之淫業興)¶
(農桑之盛務遂令海内棄末而反本背偽而歸真女脩/織衽男務耕耘器用陶匏服尚素𤣥耻纎靡而不服賤)¶
<pb:KR3k0030_WYG_207-15a>¶
(竒麗而不珍捐金於山沉珠於淵於是百姓滌瑕盪穢/而鏡至清形神寂寞耳目不營嗜慾之源滅亷恥之心)¶
(生莫不優㳺而自得玉潤而金聲是以四海之内學校/如林庠序盈門獻酬交錯俎豆萃莘下舞上歌蹈徳詠)¶
(仁登降飫宴之禮既畢因相與嗟歎𤣥徳讜言𢎞說咸/含和而吐氣頌曰盛哉乎斯世今論者但知誦虞夏之)¶
(書詠殷周之詩講羲文之易論孔氏之春秋罕能精古/今之清濁究漢徳之所由唯子頗識舊典又徒馳騁乎)¶
(末流温故知新已難而知徳者鮮矣且夫僻界西戎險/阻四塞脩其防禦孰與處乎土中平夷洞逹萬方輻湊)¶
(泰嶺九&KR0580;涇渭之川曷若四瀆五嶽帶河泝洛圖書之/淵建章廿泉館御列仙孰與靈臺明堂統和天人太液)¶
(昆明鳥獸之囿曷若辟雍海流道徳之富㳺俠踰侈犯造/義侵禮孰與同履法度翼翼濟濟也子徒習秦阿房之)¶
(天而不知京洛之有制識函谷之可闗而不知王者之然/無外也主人之辭未終西都賔矍然失容逡廵降階揲)¶
<pb:KR3k0030_WYG_207-15b>¶
(意下捧手欲辭主人曰復位今將授子五篇之詩賔既/卒業乃稱曰美哉乎斯詩義正乎揚雄事實乎相如匪)¶
(唯主人之好學盖乃遭遇乎斯時小子狂簡不知所裁/既聞正道請終身而誦之其詩曰明堂詩於昭明堂明)¶
(堂孔陽聖皇宗祀穆穆煌煌上帝宴饗五位時序誰其/配之世祖光武普天率土各以其職猗與緝熈允懐多)¶
(福辟雍詩廼流辟雍辟雍湯湯聖皇莅止造舟為梁皤/皤國老乃父乃兄抑抑威儀孝友光明於赫太上示我)¶
(漢行洪化惟神永觀厥成靈臺詩迺經靈臺靈臺既崇/帝勤時登爰考休徵三光宣精五行布序習習祥風祁)¶
(祁甘雨百榖蓁蓁庶草蕃廡屢惟豐年於皇樂胥寶鼎/詩嶽修貢兮川效珍吐金景兮敲浮雲        寶鼎)¶
(見兮色紛緼煥其炳兮被龍文登祖廟兮享聖神昭靈/徳兮彌億年白雉詩啟靈篇兮披瑞圖獲白雉兮效素)¶
(烏嘉祥阜兮集皇都發皓羽兮奮翹英容絜朗/兮於淳精彰皇徳兮侔周成永延長兮膺天慶)左思三¶
<pb:KR3k0030_WYG_207-16a>¶
都賦(序云盖詩有六義焉其二曰賦揚雄曰詩人之賦/麗以則班固曰賦者古詩之流也先王採焉以觀)¶
(土風見緑竹猗猗則知衞地淇澳之產見在其板屋則/知秦地西戎之宅故能居然而辨八方然相如賦上林)¶
(而引盧橘夏熟揚雄賦甘泉而陳玉樹青葱班固賦西/都而歎以出比目張衡賦西京而述以游海若假稱珍)¶
(恠以為潤色若斯之類匪啻于兹考之果木則生非其/壤校之神物則出非其所於辭則易為藻飾於義則虚)¶
(而無徵且夫玉巵無當雖寶非用侈言無驗雖麗非經/而論者莫不詆訐其研精作者大抵舉為憲章積習生)¶
(常有自來矣余既思摹二京而賦三都其山川城邑則/稽之地圖鳥獸草木則驗之方志風謡歌舞各附其俗)¶
(魁梧長者莫非其舊何者發言為詩者詠其所志也升/髙能賦者頌其所見也羙物者貴依其本讃事者宜本)¶
(其實匪本匪實覽者奚信且夫任土作貢虞書所著辨/物居方周易所慎聊舉其一隅攝其體統歸諸訓詁焉)¶
<pb:KR3k0030_WYG_207-16b>¶
(蜀都賦有西蜀公子者言於東吳王孫曰盖聞天以日/月為綱地以四海為紀九土星分萬國錯峙崤函有帝)¶
(皇之宅河洛為王者之里吾子豈亦曽聞蜀都之事歟/請為左右揚摧而陳之夫蜀都者盖兆基於上世開國)¶
(於中右廓靈闗而為門包玉壘而為宇帶二江之雙流/抗峨眉之重阻水陸所湊兼六合而交㑹焉豊蔚所盛)¶
(茂八區而菴藹焉於前則跨躡犍牂枕輢交趾經途所/亘五千餘里山阜相属含谿懐谷岡巒紏紛觸石吐雲)¶
(欎葐汾蒀温以翠㣲崫巍巍以峩峩干青霄而秀出舒/丹氣以為霞龍池&KR1565;&KR0008;瀑&KR0008;&KR0008;  其隈漏江伏流潰其)¶
(阿汨若湯谷之揚濤沛若濛汜之涌波於是乎卭竹縁/嶺菌桂臨崖旁挺龍目側生荔枝布緑葉之萋萋結朱)¶
(實之離離迎隆冬而不凋常&KR0110;&KR0110;而猗猗孔翠羣翔犀/象競馳白雉朝雊猩猩夜啼金馬騁光而絶景碧雞鯈)¶
(忽而曜儀火井沈熒於幽泉髙爓飛煽於天垂其間則/有琥珀丹青江珠瑕英金沙銀鑠厯符采彪炳暉麗灼)¶
<pb:KR3k0030_WYG_207-17a>¶
(爍於後則却背華容北指崑崙縁以劔閣阻以石門流/漢湯湯驚浪雷奔望之天迴即之雲昬水物殊品鱗介)¶
(異族或藏蛟螭或隠碧玉嘉魚出于丙穴良木攢于襃/谷其樹則有木蘭梫桂杞櫹椅桐㯶枒邪楔  □楩)¶
(柟幽藹於谷底松栢蓊欝於山峯擢修幹竦長條扇飛/雲拂輕霄羲和假道於峻岐陽烏廻翼乎髙標巢居栖)¶
(翔聿兼鄧林穴宅奇獸窠宿異禽熊羆咆其陽鵰鶚鴪/其隂猨狖騰希而競㨗虎豹長嘯而永吟於東則左緜)¶
(巴中百濮所充外負銅梁於宕渠内函要害於膏腴其/中則有巴菽巴㦸靈壽桃枝樊以蒩租圃賔以鹽池蜅)¶
(砂蛦山棲黿龜水處潜龍蟠於沮澤應鳴鼓而興雨丹/  赩熾出其坂蜜房郁毓被其阜山圖    采而得道)¶
(赤斧賨仙服而不朽若乃剛悍生其方風謡尚其武奮/之則  叢旅翫之則渝舞銳氣剽於中葉蹻容世於樂)¶
(府於西則右挾岷山湧漬發川陪以白狼夷歌成章坰/野草昧林麓黝  䨹叔交讓所植蹲鴟所伏百藥灌叢)¶
<pb:KR3k0030_WYG_207-17b>¶
(寒卉冬馥異類衆夥于何不育其中則有青珠黄環碧/砮芒消或豐緑荑或蕃丹椒蘪蕪布濩于中阿風連莚)¶
(神蔓于蘭臯紅葩紫飾柯葉漸苞敷蘂葳蕤落英飄颻/  農是嘗盧跗          是料聊芳追氣邪味蠲癘)¶
(痟其封域之内則有原隰墳衍通望彌博演以濳沫浸/以緜洛溝洫脉散疆里綺錯黍稷油油稉稻莫莫指渠)¶
(口以為雲門洒滮池而為陸澤雖星畢之滂沱尚未齊/其膏液爾乃邑居隠賑  夾江傍山棟宇相望桑梓接)¶
(連家有鹽泉之井戸有橘柚之園其園則有林檎枇杷/橙柿梬即楟亭榹斯桃涵列梅李羅生百果甲宅  異)¶
(色同榮朱櫻春熟素奈夏成若乃大火流凉風厲列白/露凝㣲霜結紫梨津潤榛栗罅發蒲桃亂潰石榴競裂)¶
(甘至自零芬芳酷烈其圃則有蒟來蒻茱茰瓜疇芋區/甘蔗辛薑陽蓲隂敷日往菲薇月  扶疎任土所麗衆)¶
(獻而儲其沃瀛則有攢浥蔣叢蒲緑菱紅蓮雜以藴藻/糅以蘋蘩揔莖柅柅裛  葉蓁蓁蕡實時味王公羞焉)¶
<pb:KR3k0030_WYG_207-18a>¶
(其中則有鴻儔鵠侣䳲鷺鵜鶘晨鳬旦至候鴈銜蘆木/落南翔氷泮北徂雲飛水宿弄吭清渠其深則有白黿)¶
(命鼈𤣥獺上祭鱣鮪鱒魴鮷鱧鯊鱨差鱗次色錦質銀/章躍濤戲瀨中流相忘於是乎金城石槨兼市中區既)¶
(麗且崇實號成都關二九之通門畫方軌之廣塗營新/宫於爽塏擬承明而起廬結陽城之延閣飛觀榭乎雲)¶
(中開髙軒以臨山列綺窗而瞰江内則議殿爵堂武義/虎威宣化之闥崇禮之闈華闕雙邈重門洞開金鋪交)¶
(映玉題相暉外則軌躅八達里閈對出比屋連甍千廡/萬室亦有甲第當衢向術壇宇顯敞髙門納駟庭扣鍾)¶
(磬堂撫琴瑟匪葛匪姜疇能是恤亞以小城接乎其西/市&KR0437;所㑹萬商之淵列隧百重羅肆巨千賄貨山積纎)¶
(麗星繁都人士女袨服靚䊋賈貿墆榔鬻舛錯縱横異/物詭譎竒于八方布有橦華麫有桄  卭杖傳節于大)¶
(夏之邑蒟醬流味于畨禺之鄉輿輦雜㳫冠帶混并累/轂疊跡叛衍相傾讙譁鼎沸則嚨  聒宇宙嚻塵張天)¶
<pb:KR3k0030_WYG_207-18b>¶
(則埃壒曜靈闤闠之裏技巧之家百室離房機杼相和/貝錦斐成濯色江波黄潤比筒籝金所過侈侈隆富卓)¶
(鄭埒名公擅山川貨殖私庭藏鏹巨萬鈲豪摫來時往/      兼呈亦以財雄翕習邊城三蜀之  時)¶
(養交都邑結儔附黨劇談戯論扼腕抵掌出則連騎歸/從百兩若其舊俗終冬始春吉日良辰置酒髙堂以御)¶
(嘉賔金罍中坐肴核四陳觴以清醥起鮮以紫鱗羽爵/執競絲竹乃發巴姬彈弦漢女擊節  西音於促柱歌)¶
(江上之□厲紆長袖而屢舞翩躚躚以裔裔合樽促席/引滿相罰樂飲今夕一醉累月若夫王孫之属卻公之)¶
(倫從禽于外巷无居人並乘驥子俱服魚文𤣥黄異校/結駟繽紛西踰金隄東越玉津朔别期晦匪日匪旬蹵)¶
(蹈蒙籠渉&KR0008;寥廓鷹犬倐眒罻羅絡幕毛羣陸離羽族/紛泊翕響揮霍中網林薄屠麖麋剪旄麈帶文蛇跨雕)¶
(虎志未騁時欲晚追輕翼赴絶逺入彭門之闕馳九折/之坂經三峽之崢嶸躡五屼之蹇滻㦸食鐵之獸射噬)¶
<pb:KR3k0030_WYG_207-19a>¶
(毒之鹿皛貙氓於葽草彈言鳥於森木拔象齒戾江犀/角鳥鎩翮獸廢足殆而朅來相與第如滇池集乎  洲)¶
(試水客艤輕舟娉江婓與神游罨翡翠釣鰋鮋下髙鵠/出濳蚪吹洞簫發櫂謳感鱏尋魚動陽侯騰波沸涌珠)¶
(貝汜浮若雲漢含星而光耀洪流將饗繚馬者張帟幕/㑹平原酌清酤割芳鮮飲御酣賔旅旋車  雷駭轟轟)¶
(闐闐若風流雨散漫乎數百里之間斯盖宅土之所安/樂觀聽之所踊躍也馬獨三川為世朝市若乃卓犖竒)¶
(譎俶倜罔已一經神怪一緯人理逺則岷山之精上為/井絡天帝運期而㑹昌景福肹蠁而興作碧出萇𢎞之)¶
(血鳥生杜宇之&KR0334;妄變化於非常嗟見偉於疇昔近作/江漢炳靈世載其英蔚若相如皭若君乎王裦暐&KR0110;而)¶
(秀發揚雄含章而挺生幽思絢道徳摛藻掞天庭考四/海而為雋當中葉而擅名是故㳺談者以為譽造作者)¶
(以為程也至乎臨谷為塞因山為障峻岨塍埒長城豁/險吞若巨防一人守隘萬夫莫向公孫躍馬而稱帝劉)¶
<pb:KR3k0030_WYG_207-19b>¶
(宗下輦而自王由此言之天下孰尚故雖兼諸夏之富/有猶未若兹都之无量也吳都賦東吳王孫囅然而咍)¶
(曰夫上圖景宿辨于天文者也下料物土析於地理者/也古先帝世曽覽八紘之洪緒一六合而光宅翔集遐)¶
(宇鳥䇿篆素玉牒石記鳥聞梁岷有陟方之館行宫之/基欤而吾子言蜀都之富禺同之有偉其區域羙其林)¶
(藪矜巴漢之阻則以為襲險之右徇蹲鴟之沃則以為/世濟陽九齷齪而筭固亦曲士之所歎也旁魄  而論)¶
(都邑抑非大人之所壮觀也何則土壤不足以攝生山/川不足以周衛公孫國之而破諸葛家之而滅兹乃䘮)¶
(亂之丘墟顛覆之軌轍安可以儷王公而著風烈也翫/其磧礫而不窺玉淵者未知驪龍之所蟠也習其敝邑)¶
(而不覿上邦者未知英雄之所躔也子獨未聞大吳之/巨麗乎且有吳之開國也造自太伯宣於延陵盖端委)¶
(之所彰高節之所興建至徳而創洪業世无徳而顯稱/由克譲以立風輕脫躧於千乘若率土而論都而非列)¶
<pb:KR3k0030_WYG_207-20a>¶
(國之所觖望也故其經略上當星紀拓土畫疆卓斚兼/并包括千越跨躡蠻荆婺女寄其曜翼軫寓其精指衛)¶
(嶽以鎮野目龍川而帶坰爾其山澤則嵬淼嶷漫嶢湧/&KR1635;  巊  溟  欎&KR1293;潰渱泮汗滇田㴐沔  𣺌  或)¶
(川而開瀆或吞江而納漢磈磈䃬䃬滮滮涆涆䃢碒乎/數州之間灌注乎天下之半百川𣲖别歸海而㑹控清)¶
(引濁混濤并瀨濆薄沸騰寂寥長邁濞焉洶洶隠若礚/礚  出乎大荒之中行乎東極之外經扶桑之中林包)¶
(暘谷之滂沛潮波汨/昧泓澄奫  溱  澒)　(起廻復萬里歊霧漨浡雲蒸昏/溶  沆瀁  莫測其深莫究其)¶
(廣澶湉漠而無涯□有流而為長瓌異之所叢育鱗甲/之所集往於是乎長鯨吞航脩鯢吐浪躍龍騰蛇蛟鯔)¶
(緇琵琶王鮪鯸鮐怡鮣卬龜鱕翻䱜錯烏賊擁劒&KR1314;流/鼊辟鯖鰐涵泳乎其中葺鱗䱾甲詭類舛錯泝洄順)¶
(噞候喁造沉浮鳥則鵾鷄鸀属鳿玉鸘鵠鷺鴻鶢鶋避/風  鴈  江鷄鶩鷛□鶄鶴鶖鶬鸛䲭鷁鸕泛濫乎其)¶
<pb:KR3k0030_WYG_207-20b>¶
(上湛淡羽儀隨波參差理翮整翰容與自玩彫琢蔓藻/刷蕩漪瀾魚鳥聱  䎲  萬物蠢生芒芒黖黖  慌)¶
(罔奄歘與神化翕忽函幽育明窮性極形盈虚自然蚌/蛤珠胎  月虧全巨鼇贔備屓  首冠  靈山大鵬繽)¶
(翻翼若垂天振盪汪流雷抃重淵殷上動宇宙胡可勝/源島嶼緜邈洲渚慿隆曠瞻迢遞逈眺冥蒙珍怪麗竒)¶
(隙充徑路絶風雲通紅桃屈盤丹桂灌叢瓊枝抗莖而/敷蘂珊瑚幽茂而玲瓏層岡重阻列真之宇玉堂對霤)¶
(石室相距藹藹翠幄嫋嫋素女江婓於是往來海童於/是宴語斯實神妙之響象嗟難得而覼  縷爾乃地勢)¶
(坱□圠夏卉木镺方邁遭藪為圃值林為苑異荂豆蓲/    育  &KR0110;冬&KR1695;  志所辨中州所羨草則藿蒳  蔻)¶
(薑彚非一江離之屬海苔之類綸闗組紫絳食葛香茅/  石帆水松東風扶留布濩臯澤蟬聮陵丘夤縁山岳)¶
(之㞯羃厯江海之流杌白蔕街朱蕤欝兮䓲茂&KR0110;兮菲/菲光色炫晃芬馥肹蠁織貢納其包匭離騷詠其宿莾)¶
<pb:KR3k0030_WYG_207-21a>¶
(木則楓柙豫章栟櫚枸木榔緜杬杶櫨文欀楨橿平仲/君遷松梓古度楠榴之  相思之樹宗生髙岡族茂幽)¶
(阜擢本千尋垂䕃萬畆攅柯㧝莖重葩晻葉輪困虬蟠/□  㙷  鱗接榮色雜揉綢繆縟繡宵露霮䨴旭日晻)¶
(亮㫲象與風䬙颺笙䬀俱瀏其颼飀鳴條律暢飛音響/  盖  琴筑并奏  竽  唱  上則有猿父哀吟&KR0968;)¶
(子長嘯狖鼯猓然騰趠下飛超梟爭縣接乖競逰逺枝/驚透沸亂牢落翬散其  則有  羊麡狼猰貐貙象於)¶
(莵之族犀兕之黨鉤爪鋸牙自成鋒穎精若曜星聲若/雷霆名載于山經形鏤于夏鼎其竹則篔簹林箊桂箭)¶
(射筒柚由梧有篁篥橚簩勞有叢苞筍抽節往往縈結/緑葉翠莖冐霜停雪    矗  森萃蓊茸  蕭瑟檀欒)¶
(嬋娟玉潤碧鮮梢雲無以踰嶰谷弗能連鸑鷟食其實/鵷鶵擾其間其果則丹橘餘甘荔枝之林㯽榔無柯㭨)¶
(葉無䕃龍眼橄欖棎芳榴禦霜結根比景之隂列挺衡/山之陽素花斐丹秀  臨青壁係紫房鷓鴣南翥而中)¶
<pb:KR3k0030_WYG_207-21b>¶
(留孔雀綷賂羽而翺翔山雞歸飛而來棲翡翠列巢以/重行其琛  則琨瑶之阜銅鍇之垠火齊之寳駭雞之)¶
(珍赬丹明璣金華銀樸紫貝流黄縹碧素玉隠賑/  □  雜挿幽屏  精曜潜穎硩  陊  山谷碕)　(崴/岸)¶
(為之不枮林采為之潤黷隋侯於是鄙其夜光宋玉于/是陋其結緑其荒陬譎詭則有龍穴内蒸雲雨所儲陵)¶
(鯉若獸浮石若桴雙則比目片則王餘窮陸飲木極沈/水居泉室潜織而卷綃淵客慷慨而泣珠開北户以向)¶
(日齊南㝠于幽都其四野則畛畷綴無數膏腴兼倍原/隰殊品窊隆異等  象耕鳥耘此之自與改穱  秀菰)¶
(穂于是乎在煑海為鹽採山鑄錢國稅再熟之稲鄉貢/八蠶之緜徒觀其郊隧之内奥都邑之綱紀覇王之所)¶
(根柢開國之所基趾郛郭周匝重城結隅通門二八水/道陸衢所以經始用累千祀也憲紫宫以營室廓廣庭)¶
(之漫漫寒署隔閡於邃宇虹霓廻帶于雲館所以跨跱/煥炳萬里也造姑蘇之髙臺臨四逺而特建帶朝夕之)¶
<pb:KR3k0030_WYG_207-22a>¶
(濬池佩長洲之茂苑窺東山之府則瓌寶溢目䚕業海/陵之倉則紅粟流衍起寢廟于武昌作離宫于建  闡)¶
(闔閭之所營采夫差之遺法抗神龍之華殿施榮楯而/捷獵崇臨海之崔嵬飾赤烏之暐&KR0110;東西膠轕南北崢)¶
(嶸房櫳對櫎連閣相經閽闥譎詭異出奇名左稱彎碕/右號臨硎雕欒鏤楶青𤨏丹楹圖以雲氣畫以仙靈雖)¶
(兹宅之誇麗曽未足以少寜思比屋於傾宫畢結瑶而/構瓊髙闈有閌洞門方軌朱闕雙立馳道如砥樹以青)¶
(槐亘以綠水𤣥䕃耽耽清流亹亹列寺七里挟棟陽路/屯營櫛比解署棊布横塘查下邑窟隆夸  長干延屬)¶
(飛甍舛互其居則有髙門鼎貴魁岸豪傑虞魏之昆顧/陸之裔岐嶷繼體老成奕世躍馬疊跡朱輪累轍陳兵)¶
(而歸蘭錡/之靡輕訬)　(内設冠盖雲䕃閭閻闐噎其隣則有任俠/之客締交翩翩儐從  弈弈出躡珠履動)¶
(以千百里讌巷飲飛觴舉白翹闗扛鼎拼射壺慱鄱陽/暴謔中酒而作於是樂只衎而歡飫無匱都輦殷而四)¶
<pb:KR3k0030_WYG_207-22b>¶
(奥來暨水浮陸行方舟結駟唱掉轉轂昧旦永日開市/朝而並納横闤闠而流溢混品物而同㕓并都鄙而為)¶
(一士女佇貽經工賈舩駢坒而紵衣絺服雜㳫傱常萃/輕輿按轡以  隧樓  舉颿  過肆果布輻湊而  然)¶
(致逺流離與珂珬珠琲/用萬端金溢磊珂)　(闌干桃笙象䌖韜賄紛紜器/          簟  於筒中蕉)¶
(葛升越呷/譁喤)　(弱於羅紈澀譶風澩而僇塵交貿相競諠/芬葩䕃映揮袖  飄  紅  晝昏流汗霡)¶
(霂而中逵泥濘富中之甿貨殖之選乘時射利財豐鉅/萬競其區宇則并疆兼巷矜其宴居則珠服玉饌趫材)¶
(悍壯此焉比廬捷若慶忌勇若専諸危冠而出竦劒而/趍扈帶鮫函扶揄屬鏤閭藏鍦於人去&KR1691;自閭家有鶴)¶
(膝户有犀渠軍容蓄用器械兼儲吳鉤越棘純鉤湛盧/戎車盈於石城戈船掩乎江湖露往霜來日月其除草)¶
(木節解鳥獸腯膚觀鷹隼誡征夫坐組甲建祀姑命官/帥而擁鐸將校獵乎具區烏  滸狼㬻夫南西屠儋耳)¶
<pb:KR3k0030_WYG_207-23a>¶
(黒齒之酋金隣象郡之渠驫方駥車飍&KR0034;矞靸霅驚捷/先區前途俞騎騁路指南司  出  &KR0034;  檻被練鏘鏘)¶
(呉王乃巾玉輅軺驌驦旗魚須常重光攝鳥號佩干將/羽毛揚蕤雄㦸耀鋩貝胄象弭織文鳥章六軍袀服四)¶
(騏龍驤峭格周施罿罻普張畢罕瑣結罠蹏連綱阹以/九疑禦以沅湘輶軒蓼擾彀騎煒煌袒禓徒摶拔距投)¶
(石之部猨臂駢脅狂趭與獷躍猤莾鷹瞵鶚視參譚殊/      若離若合者相  騰  乎  䍚之野干鹵殳)¶
(鋋蟬暘夷勃盧之旅長&KR2559;者短兵直髪馳騁儇佻之坌/  並㘅枚無聲悠悠斾旌  相與聊浪郎乎昧莫  坰)¶
(鉦鼔疊山火烈熛不林飛爓浮煙載霞載隂菈/硠郎崩巒㢮岑鳥  擇木獸不擇音暴甝  □)　(擸雷/䋶)¶
(麋麖驀六駮追飛生彈鸞鶁射猱狿栢白雉落黒鴆零/陵絶嶛  嶕  聿越巉嶮跇  踰竹  㺦  猭  杞柟)¶
(齊封狶&KR3414;䓼徊神螭掩剛鏃潤霜刄染於是弭節頓轡/  鑣駐  徘  倘佯寓目幽蔚覽將帥之拳勇與士卒)¶
<pb:KR3k0030_WYG_207-23b>¶
(之抑揚羽族以觜距為刀鈹扢毛羣以齒角為矛鋏而/皆體著  而應卒  所以挂    而為創痏衝踤)¶
(斷筋骨莫不衂而銳挫鋩拉捭虺摧藏雖有石林之岝/  崿  謂攘臂  靡之雖有雄  之九首將抗足以跐)¶
(之顛覆巢居剖破窟宅仰攀鵕䴊俯蹴豺獏擒刦&KR0859;剞/几熊羆之室剽  掠虎豹之落猩猩啼而就  &KR0859;)¶
(笑而被格屠巴虵出象骼斬鵬翼掩廣澤輕禽狡獸周/章夷猶狼跋乎紭中忘其所以睒  睗  失其所以去)¶
(就䰟褫氣懾而自踼錯䟮傾者應弦而飲羽形僨景僵/者累積而増益雜襲  繆  藪薄倒岬  岫巖穴無豜)¶
(豵翳薈無□鷚力走思假道于豐隆披重霄而高狩籠/烏兎於日月窮飛  之棲宿嶰澗閴  岡岵童罾罘滿)¶
(效獲衆艘廻靶乎行睨連觀漁乎三江汎舟航于彭蟸/渾  萬  而既同𢎞舸  舳巨檻接艫飛雲盖海制非)¶
(常模疊華樓而島峙時髣髴於方壺比鷁首之有裕邁/艅艎于往初張組帷搆流蘇開軒幌鏡水區篙工楫師)¶
<pb:KR3k0030_WYG_207-24a>¶
(選自閩禺習御長風狎翫靈胥責千里於寸隂聊先期/而須史櫂謳唱簫籟鳴洪流響渚禽驚弋磻放稽鷦䳟)¶
(虞機發留鵁鶄鉤餌縱横網罟接緒術兼詹公巧傾任/父筌䱎  䲛  鱺  鱨鯊罩兩魪窠鰝鰕乘鱟黿鼉同)¶
(罛鎋共羅沈虎潜鹿馽屬雖復侰河束㣲鯉鯨背中于/羣    攙搶暴出而相      臨  而釣  無異射鮒)¶
(于井谷結輕舟而競逐迎潮水而振緡想萍實之復形/訪靈䕫于鮫人精衛銜石而遇繳文鰩夜飛而觸綸北)¶
(山亡其翔翼西海失其㳺鱗雕題之士鏤身之卒比飾/虬龍蛟螭與對簡其華質則亄  費  錦繢  料  其)¶
(虓勇則鵰悍狼戾相與昧潜險捜瓌奇摸蝳蝟捫觜訖/&KR1010;  剖巨蚌于回淵濯明月于漣漪畢天下之至異)¶
(無索而不臻谿壑為之一罄川瀆為之中晉貧哂澹臺/之見謀聊襲海而徇珍載漢女于後舟追  賈而同塵)¶
(汨沛乗流以砰汔宕可翼颸風之䬟䬟直衝濤而上瀬/常  沛以悠悠      休而凱歸揖天呉與陽侯指包)¶
<pb:KR3k0030_WYG_207-24b>¶
(山而為期集洞庭而淹留數軍實乎桂林之苑饗戎旅/乎落星之樓置酒若淮泗積肴若山丘飛輕軒而酌緑)¶
(醽方雙轡而賦珍羞飲烽起釂羣鼓震金士遺倦衆懐/忻幸乎館娃之宫張女樂而娛  臣羅  石與絲竹若)¶
(鈞天之下陳登東歌操南音𦙍陽阿詠韎任荆豔楚舞/呉愉越吟翕習容裔靡靡愔愔若此者與夫唱和之隆)¶
(響動鐘磬之鏗耾有殷坻頽于前曲度難勝皆與謡俗/什協律吕相應其奏樂也則木石潤色其吐哀也則凄)¶
(風暴興或超延露而駕辯或踰緑水而採菱軍馬弭髦/而仰秣淵魚竦鱗而上升酣湑半八音并歡情留良辰)¶
(征魯陽揮戈而高麾廻曜靈于太清將轉西日而再中/齊既往之精誠昔者夏后氏朝羣臣於兹土而執玉帛)¶
(者以萬國盖亦先王之所髙㑹而四方之所軌則春秋/之際要盟之主闔閭申其威夫差窮其武内果伍員之)¶
(謀外騁孫子之奇勝疆楚于柏舉棲勁越于㑹稽闕霤/溝乎商魯爭長於黄池  江湖嶮陂  物產殷充繞)¶
<pb:KR3k0030_WYG_207-25a>¶
(未足言其固鄭白未足語其豐士有䧟堅之銳俗有節/概之風睚  眦  則挺劔喑廕嗚  則彎弓擁之者龍)¶
(騰據之者虎視麾城若振槁搴旗若顧指雖帶甲一朝/而元功逺致雖累葉百疊而富强相繼樂湑衎其方域)¶
(列仙集其土地桂父練形而易色赤須蟬蜕而附麗中/夏比焉畢世罕見丹青圖其象珍瑋貴其寶利也舜禹)¶
(㳺焉没齒而忘歸精靈留其山阿翫其奇麗剖判庶士/商㩁萬俗國有欎鞅而顯敞邦有湫  阨  而踡跼伊)¶
(兹都之函𢎞傾神州而韞櫝仰南斗以斟酌兼二儀之/優渥由此而揆之西蜀之于東吳小大之相絶也亦猶)¶
(棘林螢燿而與夫樳木龍燭也否泰之相背也亦猶帝/之懸解而與夫桎梏䟽属也庸可共世而論巨細同年)¶
(而議豊确乎暨其幽遐獨邃元廓閑奥耳目之所不該/足趾之所不蹈倜儻之極異誳詭之殊事藏理于終古)¶
(而未寤於前覺也若吾子之所傳孟浪之遺言略舉其/梗概而未得其要妙也魏都賦魏國先生有睟其容乃)¶
<pb:KR3k0030_WYG_207-25b>¶
(盱衡而誥曰异乎交益之士盖音有楚夏者土風之乖/也情有險易者習俗之殊也雖則生常固非自得之謂)¶
(也昔市南宜僚弄丸而兩家之難解聊為吾子復翫徳/音以釋二客競于辯囿也夫泰極剖判造化權輿體兼)¶
(晝夜理包淸濁流而為江海結而為山岳列宿分其野/荒裔帶其隅巖岡潭淵限蠻隔夷峻危之竅也蠻陬夷)¶
(落譯導而通者鳥獸之氓也正位居體者以中夏為喉/舌不以邊陲為襟帶也長世字甿者以道徳為籓不以)¶
(襲險為屏也而子大夫之賢尚弗曽庶翼等威附麗皇/極思稟正朔樂率貢職而徒務於詭隨匪民宴安於絶)¶
(域榮其文身驕其險棘繆黙語之常倫牽膠言而踰侈/飾乖離以矜然假倔彊而攘臂非醇粹之方壯謀踳駮)¶
(於王義孰愈尋靡萍于中逵造沐猴于棘刺劔閣雖嶛/凴之者蹶非所以深根固蔕也洞庭雖濬負之者北非)¶
(所以愛人治國也彼桑榆之末光踰長庚之初暉况河/冀之爽塏與江介之湫湄故將語子以神州之略赤縣)¶
<pb:KR3k0030_WYG_207-26a>¶
(之畿魏都之卓犖六合之樞機于時運距陽九漢網絶/維姧回内贔兵主紫薇翼翼京室耽耽帝宇巢焚原燎)¶
(變為煨燼故荆棘旅庭殷殷寰内繩繩八區鋒鏑縱横/化為戰塲故麋鹿寓城也伊洛榛曠崤函荒蕪臨菑牢)¶
(落鄢郢丘墟而是有魏開國之日締構之初萬邑譬焉/亦猶犨  糜之與子都培塿之與方壺也且魏土者畢)¶
(昂之所應虞夏之餘人先王之桑梓列聖之遺塵考之/四隈則八埏之中測之寒署則霜露所鈞卜偃前識而)¶
(賞其隆吳札聽歌而羙其風雖則衰代而盛徳形於管/絃雖踰千祀而懐舊藴于遐年爾其疆域則旁極齊秦)¶
(結湊兾道開胷殷衛跨躡燕趙山林幽映/恒碣碪  &KR1095;  于青霄河汾浩涆而皓溔)　(川澤迴繚/南瞻淇澳)¶
(則緑竹純茂北臨漳滏泉則冬夏異沼神鉦迢遞于髙/巒靈響時驚於四表温  毖涌而自浪華清蕩邪而難)¶
(老墨井鹽池𤣥滋素液厥田惟中厥壤惟白原隰畇畇/墳衍斥斥或䃬  &KR2338;  而複陸或□  朗而拓落乾坤)¶
<pb:KR3k0030_WYG_207-26b>¶
(交泰而烟熅嘉祥徽顯而豫作是以兆朕振古萌柢帝/疇昔藏氣䜟緯閟象竹帛逈時世而淵黙應期運而光)¶
(赫暨聖武之龍飛肇受命而光宅爰初自臻言占其良/謀龜謀筮亦既允臧脩其郛郭繕其城隍經始之制牢)¶
(籠百王畫豫雍之居冩八都之宇鑒茅茨于陶唐察卑/宫于夏禹古公草創而高門有閱  宣王中興而築室)¶
(百堵兼聖哲之軌并文質之狀商豐約而折中拱准當/年而為量思重爻摹大壯覽荀卿采蕭相僝    木于)¶
(林衡授全模於梓匠遐邇恱豫而子來工徒擬議而騁/巧闡鈎繩之筌緒承二分之正要揆日晷考星耀建社)¶
(稷作清廟築曽宫以廻匝比岡隒起而無陂造文昌之/廣殿極棟宇之𢎞規&KR2483;若崇山崫  以崔嵬髧若𤣥雲)¶
(舒蜺以髙垂瓌材巨世&KR1372;桷㙷布參差枌橑複結欒櫨/疊施舟梁虹申以並亘朱  森  而支離綺井列䟽以)¶
(懸蔕華蓮重葩而倒披齊龍首而涌霤時梗概于滮池/旅楹閑列暉鑒抰  振  櫰題黮&KR2649;階&KR0008;嶙峋長庭砥)¶
<pb:KR3k0030_WYG_207-27a>¶
(平鍾虞夾陳風无纎埃雨無㣲津巖巖北闕南端攸遵/竦峭雙碣方駕比輪西闢延秋東啟長春用覲羣后觀)¶
(享頤賔左則中朝有赩聽政作寢匪樸匪斵去泰去甚/木無彫鎪土無締錦𤣥化所甄國風所禀於前則宣明)¶
(顯陽順徳崇禮重聞洞出鏘鏘濟濟珍樹猗猗竒卉萋/萋蕙風如薰甘露如醴禁臺省中連闥對廊直事所繇)¶
(典型所藏藹藹列侍金蜩齊光詰朝陪幄納言有章亞/以柱後執法内侍符節謁者典璽儲吏膳夫有官藥劑)¶
(有司布醳蘭順時腠理則治於後則椒鶴文石永巷壼/術楸梓木  次舍甲乙西南有户成之匪日丹青炳煥)¶
(特有溫室儀形宇宙歷象賢聖圖以百瑞綷則以藻詠/茫茫終古此焉則鏡有虞作繢茲亦等競右  疎圃曲)¶
(池下畹髙堂蘭渚莓莓石瀬湯湯弱葼果係實輕葉振/芳奔龜躍魚有&KR1353;  吕梁馳道周屈於  下延閣𦙍宇)¶
(以經營飛陛方輦而徑西三臺列峙而崢嶸亢陽臺於/隂基擬華山之削成上累棟而重霤下氷室而沍㝠周)¶
<pb:KR3k0030_WYG_207-27b>¶
(軒中天丹墀臨猋増構峩峩清塵彯彯雲雀踶籠甍而/矯首壯翼摛鏤于青霄雷雨窈㝠而未半皦日  光于)¶
(綺寮習歩頓以升降御春服而逍遥八極可圍于寸眸/萬物可齊於一朝長塗牟首豪徼  互經晷漏肅唱明)¶
(宵有程附以蘭錡堞帶宿以禁兵司衛閑邪鉤陳罔驚/于是崇墉濬洫嬰    涘四門䡾䡾  隆厦重起凴太)¶
(清以混成越埃壒而而資始邈邈標危亭亭峻峙臨焦/原而弗怳誰勁㨗  無&KR1253;  與岡岑而永固非有期乎)¶
(世祀陽靈停耀于其表隂祗濛霧于其裏菀以𤣥武陪/以幽林繚垣開囿觀宇相臨碩果灌叢圍木竦尋篁篠)¶
(懐風蒲桃結隂回淵漼積水深蒹葭贙頡雚蒻森丹藕/凌波而的礫緑茭泛濤而浸潭  羽翮  頏鱗介浮沉)¶
(栖者擇木雊者擇咅若咆渤澥與姑餘常鳴鶴而在隂/表清籞勒虞箴思國卹忘從禽樵蘇往而无忌即鹿縦)¶
(而匪禁腜腜起坰野奕奕菑畆卄荼伊蠢芒種斯阜西/門溉其前史  灌其後墱流十二同源異口蓄為屯雲)¶
<pb:KR3k0030_WYG_207-28a>¶
(泄為行雨水澍廬稉稌陸蒔稷黍黝黝隂桑柘油油麻/紵均田畫疇蕃  錯列薑芋充茂桃李  翳  家安其)¶
(所而服羙自恱邑屋相望而隔踰奕世内則街衢輻湊/朱闕結隅石杠飛梁出控漳渠䟽通溝以濵路羅青槐)¶
(以䕃塗比滄浪而可濯方歩櫊而有踰習習冠盖萃莘/烝徒斑白不提行旅譲衢設官分職營處署居夾之以)¶
(府寺班之以里閭其府寺則位副三事官踰六卿太常/之號大理之名厦屋一揆華屏齊榮肅肅階䦳  重門)¶
(再扄師尹爰止毗世作禎其閭閻則長壽吉陽永平思/忠亦有戚里寘宫之東閈出長者巷苞諸公都護之堂)¶
(殿居綺窗輿騎朝猥蹀㩻起其中營客館以周坊飾賔/侣之所集瑋豐樓之閈閎  建安而首立葺墻羃室房)¶
(廡雜襲剞能劂廓罔掇匠斵積習廣成之傳無以儔槀/街之邸不  及  三市而開㕓籍平逵而九達班列肆)¶
(以兼羅設闤闠以襟帶濟有無之常偏距日中而畢㑹/抗旗亭之嶢嶭侈所眺之博大百隧轂擊連軫萬貫慿)¶
<pb:KR3k0030_WYG_207-28b>¶
(軾捶馬袖幕紛半一八方而混同極風采之異觀質劑/平而交易刀布貿而無算財以工化賄以商通難得之)¶
(貨此則不容器周用而長務物背窳廋而就攻不鬻邪/而豫賈  著馴致之醇醲白藏  之藏  冨有无隄同)¶
(賑大内控引世資賨底幏燕積墆庫琛幣充牣馬闗石/之所和鈞財賦之所  慎  弧盈  而委勁冀  填廐)¶
(而駔駿至乎勍旗敵紀紛庶土罔寧聖武興言將曜威/靈介胄重襲旌  躍莖弓珧  解檠矛鋋飄英三屬之)¶
(甲縵裻胡之纓控弦簡發妙擬更律嬴齊被練而銛戈/襲偏    以謮  列畢出征而中  執竒正以四伐碩)¶
(畫精通日無匪制推鋒積紀鋩氣彌鋭三接三捷既晝/亦月剋剪方命吞滅咆咻  雲撤叛换席卷䖍劉祲)¶
(威八絃荒阻率由洗兵海島刷馬江洲振旅䡘䡘䘮反/斾悠悠凱歸同飲疏爵普疇朝無刓印國無費留  亂)¶
(既弭而能宴武人歸獸而去戰蕭斧所恒戢柯以柙刃/虹旌攝麾以就卷卙洪範酌典憲觀    通其變上垂)¶
<pb:KR3k0030_WYG_207-29a>¶
(拱而司契下縁督而自勸道來斯貴利往則賤囹圄寂/寥京庾流衍於是東鯷  即序西傾順軌荆南懐憓朔)¶
(北思韙緜緜逈塗驟山驟水襁負賮贄重譯貢篚髽髙/首之豪鐻  耳之傑服其荒服歛袵魏闕置酒文昌)¶
(張宿設其夜未遽庭燎晣晣如冇客祁祁載華載裔澌/岌岌冠縱  纍纍辮髮清酤  濟濁醪如河凍醴流)¶
(温酎躍波豐肴衍衍行庖皤皤愔愔醧讌酣湑无譁延/廣樂奏九成冠韶夏冐六英  傮響起疑震霆天宇駭)¶
(地廬驚億若大帝之所興作二嬴之所曽聆金石絲竹/之恒韻匏土革木之常調干戈戚羽之飾好  清謳㣲)¶
(吟之要妙世業之所日用耳目之所聞覺雜揉紛錯兼/該泛博鞮  鞻  所掌之音韎邁昧任  禁  之曲以)¶
(娱四夷之君以睦八荒之俗既苗既狩爰逰爰豫籍田/以禮動大閲以義舉備法駕理秋御顯文武之壯觀邁)¶
(梁騶之所著林不槎枿澤不伐夭月斧斨以時罾網以/道徳連木理仁挺芝草皓獸為之  藪丹魚為之生沼)¶
<pb:KR3k0030_WYG_207-29b>¶
(矞三雲翔龍澤馬于匪阜山圖其石川形其寶莫黒匪/烏  趾而來儀莫赤  狐九尾而自擾嘉穎離合以䔿)¶
(亦醴泉涌流而浩浩顯禎祥以曲成固觸物而兼造盖/亦明靈之所酬酢休徴之所偉兆旼旼  率土遷善罔)¶
(匱沭浴福應宅心醰命粹餘糧栖畝而弗収頌聲載路/而汎溢河洛開奥符  用出翩翩黄鳥銜書來訊人謀)¶
(所尊鬼謀所秩劉宗委馭巽其神器闚玉䇿于金縢案/圖錄于石室考厯數之所在察五徳之所莅量寸旬㳙)¶
(吉日陟中壇即帝位改正朔易服色繼絶世修廢職徽/幟以變器械以革顯仁翌明藏用𤣥黙菲言厚行陶化)¶
(染學酬校篆籕篇章畢覿優賢著于揚厯匪蘖形于親/戚本枝别幹蕃屏皇家勇若任城才若東阿抗旍則威)¶
(噞驗秋霜摛翰則華縱春葩英喆雄豪佐命帝室相兼/二八將猛四七赫赫震震開務有謐故令斯民都泰階)¶
(之平可比屋而為一筭祀有紀天禄有終傳業禪祚髙/謝萬邦皇恩綽矣帝徳冲矣譲其天下臣至公矣榮操)¶
<pb:KR3k0030_WYG_207-30a>¶
(行之獨得超百王之庸庸追亘卷領與結䋲睠留重華/而比蹤尊盧赫胥羲農有熊雖自以為道洪化以為隆)¶
(世篤𤣥同奚遽不能與之踵武而齊其風是故料中其/建國析其法度諮其考室議其舉厝復之而無斁  之)¶
(而有裕非疏糲之士所能精非鄙俚之言所能具至于/山川之倬詭物産之魁殊或名奇而見稱或實異而可)¶
(書生生之所常厚洵羙之所不渝其中則有鴛鴦交谷/虎澗龍山掘鯉之淀  盖節之淵&KR1452;&KR1452;  精衛銜木償)¶
(怨寃常山平干鉅鹿河間列真非一往往出焉昌容練/色犢配眉連𤣥俗無影木羽偶仙琴髙沈水而不濡時)¶
(乘赤鯉而周旋師門使大以驗術故將去而林燔易陽/壯容衛之稚質邯鄲躧步趙之鳴瑟真定之梨故安之)¶
(栗醇酎中山流湎千日淇洹之筍信都之棗雍丘之粱/清流之稲錦繡襄邑羅綺朝歌緜曠房子縑緫清河若)¶
(此之属繁富夥够都之非可單䆒是以抑而未罄也盖/比物以錯辭述清    閒麗雖選言以建章徒九復而)¶
<pb:KR3k0030_WYG_207-30b>¶
(遺㫖覽大易與春秋判殊隠而一致末上林之隤墻本/前修以作系其軍容弗犯信  其果毅糾華綏戎以戴)¶
(公室元勲配管敬之績歌鍾析邦君之肆則魏絳之賢/有令聞也閒居隘巷室邇心遐冨仁寵義職競弗羅千)¶
(乗為之軾廬諸侯為之止戈則干木之徳自解紛也貴/非吾尊重土踰山親御監門謙謙同軒搦秦起趙威振)¶
(八蕃則信陵之名若蘭芬也英辯榮枮能濟其厄位加/將相窒隙之䇿四海齊鋒一口所敵則張儀張禄亦足)¶
(云也搉惟庸蜀與鴝鵲同窠句猥吳與鼃黽同穴一自/以為禽鳥一自以為魚鱉山阜  積而崎嶇泉流迸集)¶
(而咉咽隰壌瀐宅漏而沮洳林藪石留蓁而蕪穢窮岫/泄雲日月恒翳  土熇  暑封疆障厲  莾螫  刺)¶
(昆蟲毒噬漢罪流禦秦餘徙㡂而肖貎蕞陋禀質遳脆/巷無杼首里罕耆耋或魋  髻  左言或鏤膚而鑽髮)¶
(或明發而嬥殘歌或浮泳而卒歲風俗以韰不惈由為/嫿  人物以  害為藝威儀所不攝憲章所  綴  重)¶
<pb:KR3k0030_WYG_207-31a>¶
(山之束阨因長川之裾勢距逺闗以闚&KR0959;時髙樔而陛/制薄戌緜幕無異蛛蝥之網弱卒𤨏甲無異螳蜋之衛)¶
(與先代而常然雖信險而勦絶揆既往之前跡即將來/之後轍成都迄已傾覆建業則亦顛沛顧非累&KR0401;於疊)¶
(棊焉至觀形而懐怛權假日以餘榮比朝華而菴藹覽/麥秀與黍離可作謡于吳㑹先生之言未卒吳蜀二客)¶
(䂄然相顧&KR2922;然失所有靦瞢容神蘂形茹弛氣離坐㥏/墨而謝曰僕黨清狂怵迫閩濮習蓼蟲之忘辛翫進退)¶
(之惟谷非常寐而无覺不覩皇輿之軌躅過以汎剽之/單慧厯執古之醇聽兼重悂以䝯繆偭辰光而罔定先)¶
(生𤣥識深頌靡測得聞上徳之至盛匪同憂於有聖抑/若春霆發響而驚蟄飛競潜龍浮景而幽泉高鏡雖星)¶
(有風雨之好人有異同之性庶覿蔀家與剥廬非蘇世/而居正且夫寒谷豐黍吹律以暖之也昏情爽曙箴規)¶
(以顯之也雖明珠兼寸尺璧有盈曜車二六三傾五城/未若申錫典章之為逺也亮曰日不雙麗世無两帝天)¶
<pb:KR3k0030_WYG_207-31b>¶
(經地緯理有大歸安得/齊給守其小辨也哉)楊侃皇畿賦(有賦者流欲馳名/于當世思著詠于)¶
(神州忽念前古深懐景慕誦二京于張衡覽兩都于班/固於是輟卷意慙閣筆心伏譲而謂臣請書簡牘臣辭)¶
(不獲已而謂之曰子讀二子之賦而知兩漢都邑之制/宫殿之麗而未知大宋畿甸之羙政化之始也予幸得)¶
(職採風謡官參儒雅千里之郊圻是廵八使之軺車斯/假若夫大邑名城神臯沃野畫地可記濡毫可冩至于)¶
(宫禁之深嚴予未聞也都城之浩穣衆所覩也是故彼/述其内予言其外蓋萬分之舉一難盡述而備載昔者)¶
(唐綱不振國鼎將遷俄梁室之革命啟俊都而應天既/效法于左崤右隴亦取則于西澗東瀍大矣雄圖昭然)¶
(聖謨謂陳留天下之衝要謂大梁海内之膏腴漢祖得/之則齊楚之敵滅亡相繼咸就擒而即誅梁王守之則)¶
(七國之師不敢西向盡翦馘而為俘實王氣之長在冝/萬世而作都也莫不廣封溝設險固襄平割宋之羙田)¶
<pb:KR3k0030_WYG_207-32a>¶
(戴邑裂曹之沃土滑分屬邑之二城陳命太康之萬户/潁川之鄢陵扶溝榮陽之中牟陽武咸  落    于州)¶
(籍升地圖于天府故得雄臨九州陋視三輔經營厯于/五代法則垂于萬古皇宋之受命也太祖以神武獨斷)¶
(太宗以聖文誕敷平江表破蜀都下南越來東吳北定/并汾南并荆湖是故七國之雄軍諸侯之陪臣隨其王)¶
(公與其士民小者十郡之衆大者百州之人莫不去其/鄉黨率彼宗親盡徙家于上國何懐土之不聞甲第星)¶
(羅比屋鱗次坊无廣巷市不通駟於是有出居王畿掛/户懸籍興産植業出賦供役者矣豈比夫秦選户口於)¶
(咸陽漢徙豪傑於陵邑魏將實于河南驅冀民而是入/也余聖上之在東宫也尊以皇儲尹兹京邑視政之初)¶
(民訟雲集莫不察之以情偽辯之以曲直發伏禁姦親/剸繁劇既而桴鼓不鳴豪右歛迹吏不敢欺民用懐徳)¶
(若乃龍樓曉出奉法謹身教民以事父也親拜師傅降/禮國儲教民以事師也公退則侍講在前出入則四賔)¶
<pb:KR3k0030_WYG_207-32b>¶
(是翼尚老尊學與民為則是時王畿之内易俗移風以/至正南靣居域中由内及外化行令從是君王徳恵素)¶
(立而正教早崇也若乃銳旅百營髙城干雉孫武教陣/吳起撫士其齊如林其猛如虎手擊利劒足張强弩躍)¶
(馬奪槊投石拔距入則訓練出無征戰身閑賞厚家有/餘羡是故擁强兵衛近甸如大郡雄藩為屏為翰者且)¶
(有九家海縈畿帶甸千倉是興萬天設二渠曰蔡曰汴/通江㑹                    庾是建杜預主計劉)¶
(晏司漕何貢何輸呉粳楚稻月致百萬猶責其少漢之/太倉積粟紅腐使彼粒而計之未及我斗量之數成王)¶
(之庾萬箱以供未若我千艘往來運江淮而無窮是故/備九年之儲充六軍之給當津處要山積雲入者復有)¶
(五邑星簿既資髙尉若乃惣戎者貴領専城宰邑者上/應列            亦秩清率兵守戌者五嶺)¶
　　(城隍之外逰徼四統騎分廵者兩路桓入城是警/              布          桓)¶
<pb:KR3k0030_WYG_207-33a>¶
(是護牧馬爭嘶廐空萬&KR0820;野郊原膴膴春草萋萋邊烽/不警                  散千蹄陂閑牧南)¶
(空原去如霧沙平走西連地廣馬多古一飲空川一齕/          散來若雲            未有焉若乃任)¶
(土出於民心獻芹比于古俗園茄早實時果先熟瓜重/南門笋冝脩竹鬻于市兮利既兼倍進於君兮恩必霑)¶
(沭時或戴勝降桑螻蟈未鳴野人登麥以先至蠶婦貢/絲而已成别有襄陵之桃楊夏之柿朱櫻冝於谷林丹)¶
(杏出於尉池其或陽鄉千樹之梨扶藥千樹之粟比封/千户之侯亦何讓於昔日鹹壤冝北郷之羊野蓑羙東)¶
(邑之豕魚鱉鳬鴈之盛西有陂兮萬頃菱芡蓮藕之羙/東㳂堤兮百里其或仲冬之月禮尚進鮮介麋素出于)¶
(逢澤狡兎復多於梁園乃命萊田於虞人選徒于司馬/四校畢陳六飛夙駕任千乗萬騎之馳騁滿四通五達)¶
(之郊野西或過於圃園之藪東或出於平臺之下乃有/孟賁之徒鳥穫之類䄠禓而來叱咤而至摶虎兕擊熊)¶
<pb:KR3k0030_WYG_207-33b>¶
(豕𤣥豹逆曳白狐生致復有負羽從獵之人控弦伏獸/之士落孤鴈於馬首貫雙鵰於雲裏然猶示之以三駈)¶
(之仁寛之以一靣之網不使獸殫於下禽盡於上何長/楊之獵自謂于禽多雲夢之畋敢誇于地廣哉圖書載)¶
(詳境土斯見開封則漢志之名邑今二赤之首冠祥符/則天書之降年易新名于舊縣㥎秸之入斯為近甸若)¶
(乃百萬衆之分營十二市之環城囂然朝夕異彼郊坰/其東則有汴水之陽冝春之苑向日而亭臺最麗迎郊)¶
(而氣候先煖鶯囀何早花開不晚瞻太一之清宫壮先/朝之命工構宇&KR0547;霞之外出俗囂塵之中效仙人之樓)¶
(居慕老氏之𤣥風青靑道邊千畆何田端拱之初藉于/此馬黛耜一執青史千年登蓼隄以東望見髙臺之百)¶
(尺居道之南在岡之北下有廣場可馳可逐我皇帝初/即寶位大閱軍旅親乗戎輅習戰于此士馬秋勁甲胄)¶
(晨整止憑軾以將觀衆無譁而是聽列八陳之形申三/令之語肅將帥嚴部伍頗牧擾之以方畧韓彭進之以)¶
<pb:KR3k0030_WYG_207-34a>¶
(旗鼓失軍容者戮以狥衆有勇敢者賞而裂土彼上林/之馳射驪山之講武豈可同日而語哉其南則有崇崇)¶
(清壇肅肅齋宫卜是吉土龜從筮從永奉禋祀郊見昊/穹燔柴展禮萬世无窮别有氣象仙島園名玉津珍果)¶
(獻夏奇花進春百亭千榭林間水濵珍禽貢兮何方怪/獸來兮何鄉郊藪既樂山林是忘則有麒麟&KR0356;仁騶虞)¶
(知義神羊一角之祥靈犀三蹄之瑞狡猊來於天竺馴/象貢於交趾孔雀翡翠白鷴素雉懐籠暮歸呼侣曉去)¶
(何毛羽之多奇罄竹素而莫紀也忽斷苑墻又連池禦/介族千狀沙禽萬類盡㳺泳而往來或浮沉而出處栁)¶
(籠隂于四&KR1804;蓮飄香于十里屈曲溝畎髙低稲畦越卒/執手吳牛行泥霜早刈速春寒種遲舂紅粳而花綻&KR0619;)¶
(素粒而雪飛何江南之野景來輦下以如移雪擁冬苗/雨滋夏穗當新麥以時薦故清蹕而親至輦従千官郊)¶
(陳萬騎既觀穫以云罷亦宴犒而後已其西則有池鑿/金明波寒氷殿鷁首萬艘而&KR1062;浪虹橋一道而通輦太)¶
<pb:KR3k0030_WYG_207-34b>¶
(液元濫湯之深靈沼有潢汙之淺時或薫風時扇晴瀾/始暖命樓船之將軍習昆明之水戰天子乃駐翠華開)¶
(廣宴凭欄檻於中流瞰𣺌茫于四靣俄而旗影霞爛陣/形星羅萬棹如風而倐去千鼓似雷而忽過則有官名)¶
(佽飛將號伏波驤江中之龍避船下之戈黄頭既衆文/身之卒且多類虬龍而似蛟蜃駭鯨鯢而走黿鼉勢震)¶
(動于山嶽聲沸騰于江河别有浮泛傀儡之戯雕刻魚/龍之質應樂鼔舞隨波出&KR0255;鑾輿臨賞以盡日士庶縦)¶
(觀而踰月波池之南有苑何大既瓊林而是名亦玉輦/而是待其或桂折天庭花開鳳城則必有聞喜之新宴)¶
(掩杏園之舊名於是連鑣上苑列席廣庭盖我朝之盛/事為士流之殊榮一𣲖如飛通漕架虚越廣汴湍流之)¶
(上轉皇城西北之隅貫都注御溝之口轉漕通廣濟之/渠京索導源而于彼金水名河而在兹其北則瑞聖新)¶
(名含芳舊苑四方異花於是乎見百囀好鳥於是乎聞/十洲徳景三島分春延廐之設是名天駟伐大宛以新)¶
<pb:KR3k0030_WYG_207-35a>¶
(求渉渥洼而逺致羣駈八騎隊數萬驥雖輓粟之千車/乃嘗秣之一費彼沙臺之崔嵬聳佛刹之千尺岡阜連)¶
(延於西南原田平坦於東北何沙海之飛揚怱到此而/止息莫不地多賢士代出異人何干旄之孑孑向浚郊)¶
(而雲臻雖梁多于長者非安國而不聞遇信陵之祠宇/想英風而若存何侯嬴之白首尚抱闗于夷門遇公子)¶
(之好賢怱枉駕而咨詢既同載而過市謁隠屠而駐輪/果嘉謀之斯得救邯鄲而義仲奪晉鄙之十萬終自將)¶
(而卻秦設守冢而奉祀值漢皇之東廵若乃過陳留之/故邑訪地名之所因盖二畱之分别彼彭城而此陳昔)¶
(赤帝之起義㑹子房而于此始錫賢于上天終受封于/兹地既萬户以建侯亦千年而崇祀千屯北縣之郛郭)¶
(三月南河之&KR0437;市何飛梁之新遷患横舟之觸柱今之/雍丘古曰杞國民厚風俗土繁貨殖縣之西郊山曰谷)¶
(林其或花迎野望&KR0547;禁春深景當妍麗俗重登臨移市/景日傾城賞心幄幕蔽野軒盖成隂暮而忘歸樂不絶)¶
<pb:KR3k0030_WYG_207-35b>¶
(音既同歡於萬室罔惜費于千金厥篚織文出于襄邑/池濯錦以為名蜀有江而焉及復有咸平大縣我宋新)¶
(建因紀年以命號詔將作而營繕公宇之制甲于畿甸/中有大川通闤𢃄闠貫都邑而北來走江湖而南會何)¶
(客棹之常喧聚茶商而斯在千舸朝空萬車夕載西出/玉闗北越紫塞徴尉氏之名本大夫之邑盖鄭國之上)¶
(曰俾獄官而世襲何彼樂郊今為畿地爰有仁木應乎/嘉瑞二棠合生雙榆連理槐獨秀而通枝木異類而同)¶
(氣良宰畫圖而來聞大尹飛章而奏異莫不召虎殿之/宿儒集麟閣之名士驗彼祥經考乎信史表六合之一)¶
(家而帝徳之光被也加以地多藪澤利有蒲魚晴澗曜/皛陂之色山水觀惠民之渠乃有檝師炭商交易往復)¶
(素衣化緇漆身同色行舟則夏瞻雲雨售貨則冬禱雪/霜經宋樓而闗征既薄厯朱曲而市稅有常潺潺洎溝)¶
(渙渙洧水入鄢陵而碧截原田過扶亭而清映閭里珍/貨奔馬欄之道豪俠聚建雄之市彼東昏之舊城易羙)¶
<pb:KR3k0030_WYG_207-36a>¶
(號于新室似興廢之有時而圖䜟之預出何以明而代/昏符作畿于聖日考城之人舊俗剛毅鄉出勇夫里多)¶
(壯士椎埋為姦任俠尚氣睚眦必報盃間刄起今為畿/民禮束化被暴虎之徒聞義則畏南徂太康淮陽甚邇)¶
(地宜琅玕家有蒼翠城過兩扶溝踰二備地既成于上/田人不趍于末利桑成隂而春繁棗結實而秋羙問中)¶
(年之耆民歎魯㳟之仁宰何三異之善政有千年之遺/愛遇我后之盛明西朝拜于園陵瞻路隅之靈廟想前)¶
(史之嘉名祭以上公之禮爵以太師之榮若夫八澤/                  九溝)¶
(勝以二池見斗三固雙注吸周流源野表界境土宿萬/    遥觀    門之      驚浪以横來絶長隄而可)¶
(懼其始也患彼決溢利其填閼溉萬頃之陂澤變千古/之舄鹵盡若膏腴咸通耒秬有若決漳灌鄴旁之田鑿)¶
(涇沃闗内之土然後疏導入白溝之流㑹同為漕渠之/助彼梁固之在東亦派分于波勢)¶
<pb:KR3k0030_WYG_207-36b>¶
(常沿流有一舍之遥則水無寸差之異何一啟而一閉/  若合于符契始注陂而雷聲終入渠而駟逝散濁浪)¶
(以澄沙廣良田而濟世桓陽武以北遇涉博浪之長沙/岡㫁續以千疊塵飛楊而四遮人迷途而莫辨鳥投樹)¶
(以何賖䇿不進兮我馬輪欲埋兮何車過户牖之名卿/乃曲逆之舊里何分社之稱平已宰國而有志經計相)¶
(之里中思張蒼之善宦屈柱史以事秦榮列侯而佐漢/宜二賢之靈祠厯千古而輝煥西望河流經帶二邑髙)¶
(岸山立回灣箭急蟻壤夏漏衝決莫救基根相扶萬柳/千榆与梢畚土常設備禦建營置卒轉粟實庾堅彼金)¶
(堤鑒乎前古秋防夏捍守以朝暮冬計春修設均編户/岸艤連航兵屯兩渡阻浩浩之波抳憧憧之路北棹謳)¶
(晨南帆落暮惟好是防非利是務右倚太行横絶雲霧/夫雍阻仁崤之險洛慿九河之固方之于是彼若平路)¶
(過濮水之長渠經封國之舊域寥落兮桐牢之亭湮沒/&KR0006;黄池之迹何昔也明誓重重諸侯于此而㑹同今也)¶
<pb:KR3k0030_WYG_207-37a>¶
(京邑翼翼四方于此以取則涉長垣之塗厯古衛之境/城有婦姑之名人恭孝慈之行加孔子之入蒲先宰予)¶
(以觀政羙大家之東征復農田而發運若乃南瞻潘里/北指蘭岡樹新文于二碑易美號于兩鄉因東封之行)¶
(幸感瑞應之非常忽有鳴唳降于穹蒼丹頂未辨于&KR0547;/際玉羽已穿于仗旁九其數象君之體陽再而降符常)¶
(運之重光何徳動于上天而道盛于前王也如是哉客/既聞臣之說而知漢以宫室壮麗威四夷宋以畿甸風)¶
(化正萬國彼尚侈而務奢此歌道而詠徳乃曰使/孟堅可作平子再生讀子之賦不敢復談于漢京)¶
詩集帝王居(壮哉丨丨丨佳/麗殊百城曹植)帝王州(江南佳麗地金陵/丨丨丨逶迤帶緑)¶
(水迢遞起朱樓飛甍夾馳道垂楊映御溝凝茄翼髙盖/叠鼓送華輈獻納靈臺表功名良可収謝元暉鼓吹曲)¶
矜財雄(五都丨丨丨三川養聲利百金不市死明經有/高位京城十二衢飛甍各鱗次仕子彯華纓逰)¶
<pb:KR3k0030_WYG_207-37b>¶
(客竦輕轡明星晨未稀軒盖已雲至賔御紛䬃㳫鞍馬/光照地寒暑在一時繁華及春媚君平獨寂寞身世雨)¶
(相棄鮑明/逺詠史)塞康莊(歌吹喧萬井車馬/丨丨丨韋應物)壮帝居(山河丨丨/丨陳后主)¶
分魏闕(建都丨/丨丨杜)定鼎地(雄都丨丨丨勢據萬國尊河嶽/出雲雨土圭酌乾坤帝宅夾清)¶
(洛丹霞捧朝暾葱蘢瑶臺榭/窈窕金闕門韋應物望洛)開繡陌(長安丨丨/丨陳暄)龍虎盤¶
(地即帝王宅山為/丨丨丨李白金陵)鳳凰遊(鳳凰臺上丨丨丨鳳/去臺空江自流同上)春色滿¶
(丨丨丨/皇州杜)天文照(雄都元壯麗望幸歘威神地/利西通蜀丨丨北丨秦杜)王氣中(天/京)¶
(丨丨丨歐陽/集朱家曲)車馬九衢(都門收宿霧佳氣欝葱葱曉日/寒川上青山白霧中樓臺萬瓦)¶
(合丨丨丨丨通恨乏登高賦徒/知京邑雄歐集徽安門曉望)¶
<pb:KR3k0030_WYG_207-38a>¶
　¶
　¶
　¶
　¶
　¶
　¶
　¶
　¶
<pb:KR3k0030_WYG_207-38b>¶
　¶
　¶
　¶
　¶
　¶
　¶
　¶
　古今合璧事類備要别集卷一¶
