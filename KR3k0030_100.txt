# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:04.582623
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 後集卷三十一
<pb:KR3k0030_WYG_100-1a>¶
欽定四庫全書¶
　古今合璧事類備要後集卷三十一¶
　　　　　　　　　　　　宋　謝維新　撰¶
　六部門¶
　　刑部　(尚書/都官)　(侍郎/比部)　(郎中附貟外郎/)¶
　歴代㳂革(漢成帝時尚書初置二千石曹主郡國二/千石又置三公曹主斷獄光武改三公曹)¶
　(主考課二千石曹掌水火盗賊詞訟亦謂之賊曹魏/置尚書都官郎佐督軍事晉以三公尚書掌刑獄宋)¶
　(三公比部主刑法又置都官尚書主軍事刑獄齊梁/陳並有都官尚書隋開皇改都官為刑部尚書統都)¶
<pb:KR3k0030_WYG_100-1b>¶
　(官刑部比部司門四曹唐因之龍朔改司刑太常伯/咸亨復故武后改為秋官神龍復故天寳改為憲部)¶
　(至德復故唐職林本朝刑部尚書侍郎郎中止為官/階官而刑部判官事二人以御史知雜以上或朝)¶
　(充淳化二年以刑部復大辟案増置審刑院凡四方/以具獄來上則讞於審刑院大中祥符二年置紏察)¶
　(在京刑獄司元豐三年並倂歸刑部五年官制行六/部各正其職而刑部始得專其官續㑹要國朝尚書)¶
　(刑部掌律法獄訟奏讞叙復之事凡㫁獄本於律而/隨時損益以勑令格式若情可矜憫或法不中情者)¶
　(皆其讞閲其按狀傳例擬進應詔獄及按劾命官以/程督之審覆京都辟囚其在外已論决則摘按檢察)¶
　(大理開封殿前馬歩司獄則紏正其當否即有所辨/訴以法理與奪如朞赦應格則聽其叙復其屬有三)¶
　(曰都官軍大將及徒𨽻名籍之事𨽻焉曰比部鉤攷/帳籍及贓罰負欠之事𨽻焉曰司門津梁道路及國)¶
<pb:KR3k0030_WYG_100-2a>¶
　(門稽察之事𨽻焉神宗正史職/官志是時尚書猶未除人職畧)¶
事類士師(唐虞之時丨丨以正五刑周秋官大司冦掌/邦之三典以佐王刑邦國盖其任也通典)¶
秋官(五曰秋官其屬六十掌邦刑周禮春官又乃立丨/丨司㓂使帥其屬而掌邦禁以佐王刑邦國同上)¶
(秋/官)司冦(丨丨蘇公式敬爾由獄/以長我王國書左政)詰姦慝(司㓂掌邦政丨/丨丨刑暴亂書)¶
(周/官)聽獄訟(司㓂正刑明辟以丨丨丨聽之扵棘/木之下以獄之成告于王記王制)大司㓂¶
(丨丨丨之職掌建邦之三典/以佐王刑邦國詰四方周禮)秋官卿(刑部尚書周禮之/丨丨丨也六典)¶
不前僧𦙍(羊侃為都官尚書宦者張僧𦙍候侃侃曰我/牀非閹人所坐竟丨丨之時論美其貞正梁)¶
(書/)不屈仙客(崔隠甫為刑書帝欲相之也曰牛仙客可/與語卿常見否曰未也帝曰可見之隠甫)¶
<pb:KR3k0030_WYG_100-2b>¶
(終不詣他日又問對如初帝乃不用賛曰嚴挺之拒宰/相不肯見李林甫崔隠甫違詔丨丨牛丨丨信剛者乎)¶
(二人坐是皆不得相彼亦/各申其志也崔隠甫傳)覆獄歔欷(劉祥道遷司刑太/常伯每丨大丨必)¶
(丨丨累嘆奏決/之日為之不食)上䟽激切(顔真卿為檢校刑書永㤗中/元載引用私黨請百官凡欲)¶
(論事必先白長官長官白宰相然後聞奏真卿丨丨曰/天寳後李林甫威權日盛羣臣不先咨宰相輙奏事不)¶
(過託以他故中傷獨不敢明約百司令先白宰相如今/日之事曠古未有陛下不早覺悟漸成孤立矣其丨丨)¶
(如此扵是中人爭/寫内本布扵外)屈突固辭(丨丨通為刑書自以不習/文丨丨改工部並唐書)¶
隠甫自守(崔丨丨不屈牛仙客潔/介丨丨以强正稱分紀)晝決公務(李適之拜/刑部尚書)¶
(夜則宴賞丨丨丨/丨留無庭事李𫝊)日為不食(見前覆獄/歔欷注)弼我五教(丨丨/丨丨)¶
<pb:KR3k0030_WYG_100-3a>¶
(掌兹三典/常衮制)詰彼四方(掌其三典丨丨/丨丨記室新書)秋卿恤刑(丨丨丨/丨事無)¶
(枉橈又云紹蔽芾扵謳謡盡侀/成扵法里唐大詔令杜審權制)士師致理(國之二柄在/德與刑邦之)¶
(三典惟清與慎大舜有欽恤之言穆王有哀矜之教/爽鳩之為司冦務在澤人臯陶之作丨丨期扵丨丨)超¶
司秋典(丨丨丨丨盖嘗為憲部尚書/顔魯公集馮翊太守謝上表)分司臬事(設官丨/職以丨)¶
(丨丨中/興題名)建請讞疑(燕肅字穆之知審刑院先是天下疑/獄雖聽奏而州郡懼得罪不敢讞故)¶
(寃獄常多肅丨丨丨路疑獄皆聽有不/當者釋其罪自是全活者衆東都事畧)建議違制(王文/正公)¶
(曽在審刑日丨丨丨丨親被乃坐罪未㡬外郡有以具/獄讞聞章聖俾以違制坐之公以制非親被請從違失)¶
(上可其奏/言行録)奏命官刑(蘇頌字子容神宗朝知審刑院知/金州張仲宣受財枉法抵死法官)¶
<pb:KR3k0030_WYG_100-3b>¶
(援前比貸死杖脊黥配海島公丨古者刑不上大夫今/刑為徒𨽻恐汙辱衣冠耳仲宣由是得免杖黥止流海)¶
(外自是丨丨/丨無杖黥者)更盜黨法(韓忠獻琦知審刑院先是盗殺/同黨既自己就捕例不抵死公)¶
(曰此但并有其貲或就滅其口非有自新改過之心無/足矜者請丨議其法乃詔盗殺其徒而不首者毌得原)¶
(部以上四事本/  通用並同上)天臺刑官(望峻丨丨仍忝丨丨/之重歐陽公謝表)秋官古¶
卿(丨丨丨丨云云中臺八/座典司邦禁南豐擬制)一人欽恤(丹筆平刑爰副丨/丨之丨丨牋表類)¶
八座典司(見上秋官/古卿注)韓愈與鳳翔刑尚書書(今閣下為/王爪牙為)¶
(國藩垣威行如秋仁行如春戎狄棄甲而逺遁朝廷髙/枕而不虞是豈負大丈夫平生之志願哉豈負明天子)¶
(非常之顧遇哉赫赫乎洸洸乎功業逐日以新名聲隨/風而流宜乎讙呼海隅髙談之士奔走天下慕義之人)¶
<pb:KR3k0030_WYG_100-4a>¶
(使或願馳一𫝊或願操一戈納君扵唐虞收地扵河湟/然而未至乎是者盖亦有説云豈非待士之道甚厚遇)¶
(士之禮未甚優請麄言其事閣下試詳而聴之夫士之/來也必有求扵閣下夫以貧賤而求扵富貴正其宜也)¶
(閣下之財不可以徧施扵天下在擇其人之賢愚而厚/薄等級之可也假如賢者至閣下乃一見之愚者至不)¶
(得見焉則賢者莫不至而愚者日逺矣假如愚者至閣/下以千金與之賢者至亦以千金與之則愚者莫不至)¶
(而賢者日逺矣欲求得士之道盡扵此而已欲求士之/賢愚在扵精鍳博采之而已精鍳扵己固已得其十七)¶
(八矣又博采扵人百無一二遺者也若果能是道愈見/天下之竹帛不足書閣下之功德天下之金石不可知)¶
(閣下之/形容矣)歐陽脩謝刑部尚書表(職清書殿寔為儒者之/榮望峻天臺仍忝刑官)¶
(之重内循謭薄仰玷光華臣某中詌伏念臣禀質迂愚/麄知業履因時幸會遂竊寵靈無拾遺補闕之勤常陪)¶
<pb:KR3k0030_WYG_100-4b>¶
(法從非大册髙文之手久厠翰林晚綴宰寮俾聞國論/荷三朝之眷遇毎察愚忠幸四海之清平得容尸禄居)¶
(滿盈而不戒積災釁以自貽屬聖統之嗣興赫皇明而/繼照誣言詰服已大釋於羣疑危跡保全俾不虧於素)¶
(守犬馬合思於報效桑榆奈廹於衰遲屢貢懇私上干/聦眷遂蒙開允俾觧繁機然而晚節餘生本期避寵清)¶
(資顯秩益更貪榮被優渥之非常但凌兢而失措此盖/伏遇皇帝陛下聖神御極亭育推仁閔孤拙之勢危無)¶
(容自立謂疲駑之力竭難責逺啚曲軫至慈俯從誠請/仍憐舊物特示殊恩顧非木石之頑宜識乾坤之造颯)¶
(然素領雖難强於筋骸皎/若丹心猶自期於塵露)¶
　　刑部侍郎¶
　歴代㳂革(隋煬帝置刑部侍郎唐因之龍朔改為司/刑少常伯光宅中為秋官侍郎天寳中為)¶
<pb:KR3k0030_WYG_100-5a>¶
　(憲部侍郎掌律令刑名覆按大理及諸司應奏之事/通典六典本朝官制㳂革見前刑部尚書門元豐)¶
　(正名除大理卿崔/台符為之續㑹要)¶
事類五聽(小司冦之職以丨丨聽獄訟求民情一曰辭/聽二曰色聽三曰氣聽四曰耳聼五曰目聽)¶
(周/禮)八辟(以丨丨麗邦法附刑罰一曰議政之辟二曰議/故之辟三曰議賢之辟四曰議能之辟五曰議)¶
(功之辟六曰議勤之辟七曰議/貴之辟八曰議賔之辟同上)小司冦(丨丨丨之職掌/外朝之政以致)¶
(萬民而詢/焉周禮)中大夫(周之秋官小司冦/丨丨丨也六典)掌律令(侍郎二人/丨丨丨刑)¶
(法之政徒𨽻校覆讞禁之事其屬有四一曰/刑部二曰都官三曰北部四曰司部唐志)行制命(刑/部)¶
(侍郎一貟掌天下刑法及徒𨽻勾覆關禁之政令其屬/有四總其職務丨其丨丨凡中外咸質正焉唐職官志)¶
<pb:KR3k0030_WYG_100-5b>¶
精法律(劉瑑轉刑侍丨於丨丨選制勑可用者議/其輕重成一家書號大中統類奏行之)三司¶
使(唐有大獄即命御史中丞刑部侍郎/大理卿充謂之大丨丨丨唐職林)宰相材(狄仁傑/薦張柬)¶
(之丨丨丨召為洛州司馬仁傑曰臣薦宰相而為司/馬非用也乃授司刑少卿遷秋官侍郎張柬之𫝊)詳¶
決如神(王播元和中轉刑侍備舉格條置之座/右凡有丨丨疾速丨丨僚屬嘆服唐書)剖決如¶
流(王播轉刑侍精於法律/商處輕重丨丨丨丨)妙擇道裕(唐太宗時刑部侍/郎有闕令執政丨)¶
(丨其人奏皆不可太宗曰朕得其人矣徃昔李丨丨議/張亮云反刑未具此言當矣雖不即從至今追悔遂授)¶
(道裕/唐書)宣授栖楚(寳歴初宣中書以諫議大夫劉栖楚/為刑侍丞郎宣授自此始並同上)諫¶
迎佛骨(韓愈為刑侍憲宗遣使迎/佛骨入禁中愈上表諫)擢亞秋官(韓愈祭/馬總文)佐¶
<pb:KR3k0030_WYG_100-6a>¶
平邦憲(秋卿之貳丨/丨丨丨類要)貳于刑讞(唐大詔令/劉瑑制)予罪勿罪(丨/曰)¶
(丨爾丨丨予曰寛爾勿/寛杜牧行李從誨制)薄亡珠罪(吕公孺元祐初為刑/侍原廟亡珠繫治甚)¶
(乆公孺言殿中主者不一前後代者未嘗以服御相授/且諱日宫嬪徃還不一有所亡豈可指意吏卒獄雖具)¶
(顧非聖裁不可上深/以為然國史本𫝊)原殺人情(范百禄字功父除刑部/侍郎有以强盗及故殺)¶
(闘殺情可矜者讞于朝法官援例貸免司馬光曰殺人/不死則法廢矣百禄曰謂之殺人則可制刑而以為不)¶
(疑原情而以為無可憫則不可百禄在刑/部用法多所平反遷吏部侍郎東都事畧)奏伶人戯(元/祐)¶
(中駕幸凝祥池宴從臣丨丨丨以先聖為丨刑部侍郎/孔宗翰奏唐文宗時嘗有為此戲者詔斥去之今豈宜)¶
(有此詔付伶官/于理澠水燕談)定給使制(程大昌權刑部侍郎舊法宰/執初除轉㕔皆有給使減年)¶
<pb:KR3k0030_WYG_100-6b>¶
(具後用例浸尖法意公請自侍從而執政執政而相則/為初除法當與全餘為轉㕔皆減半遂為定制上知公)¶
(特立不避怨滋欲/用之周益公集)平反被賜(陳魯公康伯諡文正兼刑/部侍郎前此有司專用權)¶
(臣風㫖為獄重輕公丨丨/之故家多丨其丨言行録)平反辭賞(張文忠公九成兼/刑侍一日法寺以)¶
(成案上大辟公閲首末得其情因請覆實囚果誣服者/也奏黜之時法官抵罰而朝論欲以丨丨為賞公丨曰)¶
(職在詳刑而賣衆/以邀丨可乎同上)上䟽請例(范百禄遷刑部侍郎奏獄/門下省多駁正當貸者百)¶
(禄屢以告執政言上有詔例在有司者悉取還中書百/禄丨丨論之悉如所丨自是丨復歸刑部矣丁未録)¶
執獄引例(初刑部有刼殺人獄侍郎彭汝礪引例乞加/貸配執政不以為是降特㫖皆殺之汝礪執)¶
(不可/長編)不徇執政(彭汝礪字器資元祐中遷刑部郎中㑹/有巨獄執政以為可殺汝礪以為不可)¶
<pb:KR3k0030_WYG_100-7a>¶
(殺與執政異徙/禮部東都事畧)¶
　　刑部郎中　(附貟外郎/)¶
　歴代㳂革(漢尚書有三公曹後漢有二千石曹魏有/都官曹皆掌刑法獄訟之事晉宋齊並以)¶
　(三公郎曹掌刑獄置郎中一人隋初省三公曹置刑/部曹掌刑法置侍郎一人煬帝除侍字又改憲部郎)¶
　(唐因之武德改刑部郎中龍朔改司刑大夫咸亨光/宅神龍並隨曹復改六典通典本  朝官制見刑部)¶
　(尚書元豐正名初除胡瑗杜絃職畧建炎詔刑郎以/二貟為額紹興詔見任郎官依元豐舊法分左右㕔)¶
　(治事從右司汪應辰/之請也中興㑹要)¶
事類大司冦(周禮丨丨丨屬官有士師下/大夫盖郎官之任也六典)定科郎(魏有/丨丨)¶
<pb:KR3k0030_WYG_100-7b>¶
(丨晉賈充定律令/以裴楷為之職類)掌刑獄(晉宋齊並以三公郎曹丨/丨丨置郎中一人通典)掌¶
律法(郎中貟外郎丨丨丨按覆大理及/天下奏讞為尚書侍郎之貳唐書)不博前行(省中/語中)¶
(行刑户丨丨丨/丨駕部國史補)又請小秋(杜牧頃於宰執求小儀不遂/請丨丨又不遂尚書故實)¶
分治獄事(刑部掌天下刑獄之政令而郎/中貟外郎丨丨其事中興題名)奏決省事(韓/晉)¶
(卿擢刑部郎中天下大辟請讞執政以為煩將劾治不/應讞者晉卿適白事省中因曰讞不至矣議者欲天下)¶
(獄悉從奏決晉卿曰恐罪人之死/於獄多于伏辜者皆從之長編)進丞郎省(宜正秋臺/之聫丨丨)¶
(丨丨之務胡/文恭廖詢制)參綜制刑(刑者所以助治聖人尤謹中臺/丨丨丨丨郎選甚髙南豊除韓)¶
(晉卿/制)丹筆議刑(丨丨丨丨國綱作重白雲/司職人命是懸牋表類)¶
<pb:KR3k0030_WYG_100-8a>¶
貟外郎守法不撓(唐杜景佺為刑部貟/外郎丨丨丨丨本𫝊)遺直何加(令狐/峘大)¶
(歴中為刑部貟外郎上䟽諫山陵事/詔荅曰古之丨丨丨以丨焉)小三司使(唐有大/獄以刑)¶
(部貟外郎御史大夫理寺官為/之以決疑謂之丨丨丨丨通典)第一課最(韋夏卿以課/最第一轉長)¶
(安令改刑部貟/外郎職官分紀)温敏静専(侍御史王鎰自居殿中能察/非法連鞫庶獄多恊平允加)¶
(以丨丨丨丨可當是選一嵗之獄決在秋冬今/方其時宜敬乃職白居易王鎰刑部貟外郎制)亟緩深¶
縱(丨則失情丨則留獄丨則礙恕丨則生姦惟/是四者持刑之權元稹馮宿刑部貟外郎制)秩進知¶
州(至道初張昱為刑部貟外郎西川安撫奏望授昱諸/司使知雅州上以省郎之重不欲換它職故進秩加)¶
(賜令服而遣/通鑑長編)例藏刑部(元祐元年三省言中書置刑房/檢例官從之獨刑部貟外郎劉)¶
<pb:KR3k0030_WYG_100-8b>¶
(𢋫上疏言元豐官制以丨丨丨丨可比則取鈔不可則/取㫖今非故事詔如所請而例復藏刑部自是中外奏)¶
(讞無所避矣/九朝通畧)¶
　　都官郎中　(附貟外郎/)¶
　歴代㳂革(都官本因漢置司𨽻校尉其屬官有都官/從事一人掌中郎官不法事因以名官歴)¶
　(晉宋齊都官郎中並掌京師非違得失事非今都官/之任開皇改都官尚書曰刑部其都官郎曹遂改掌)¶
　(簿録配沒官私奴婢唐因之龍朔改曰司僕大夫咸/亨復故六典本朝都官判司事一人以無職事朝)¶
　(官充凡俘𨽻簿籍分領於他司本司無所掌元豐改/制郎中貟外郎始實行本司事參掌徙流配𨽻及吏)¶
　(籍之事續㑹要初除韓宗良職畧列案四軍大將案/吏籍案  配籍案  知雜案職源建炎三年詔都官)¶
<pb:KR3k0030_WYG_100-9a>¶
　(郎官以一貟為額供權/司門比部中興㑹要)¶
事類司𨽻(丨丨掌五𨽻之法周禮又司𨽻其奴男子入/于罪𨽻女子入于舂槀注鄭司農云謂生為)¶
(盗賊而為奴者輸於罪𨽻/舂人槀人之官也同上)司憲(裴秀奏事曰都曹二千/石曹司國憲内掌京畿)¶
(詰姦聽訟外/緫邉境類要)督征戰(嵇含牋曰今都官中兵三曹/郎晝丨丨丨夜還治事同上)掌罪¶
𨽻(後周置司𨽻丨諸奴男女男子入於丨丨/女子入於舂饎之事此今都官之任六典)掌俘𨽻(都/官)¶
(郎中貟外郎丨丨丨簿録給/衣糧醫藥而理其訴寃唐書)入省不數(省中司都官屯/田虞部主客皆)¶
(閑簡無事諺曰司門都官屯/田水部丨丨丨丨南部新書)後行不博(丨丨祠屯丨丨/中行都門國史)¶
(補/)最為清選(唐韋溫奏曰國朝以來都官丨/丨丨丨不可以賞能吏唐書)皆為清秩¶
<pb:KR3k0030_WYG_100-9b>¶
(書曰庶獄庶事予罔敢知此乃周文王之所理天下也/惟獄惟事㑹於南宮求郎之難豈敢輕易今者各有所)¶
(授丨丨丨丨杜牧/都官貟外郎制)騷雅宗師(薛尚書能李貟外頻嘗郎/都官皆一時丨丨丨丨都)¶
(官之曹振盛于此唐鄭谷為都官作詩自賀序/余早年請益受知實深今忝此官復正是秩)輕微貴¶
胄(十倫創制輿臺之號肇興百𨽻裁規僮僕之名斯著/蒼頭卑賤匪子宻之封侯㸃面丨丨殊季珪之丨丨)¶
(張鷟/集)賞功嚴籍(滕庾建炎初擢都官員外郎時庶事草/創賞功補副尉者不可計以致是非混)¶
(淆公於是隨事爬梳聞/諸朝丨其丨周益公集)擢聯典𨽻(丨之秋丨丨我丨士/胡文恭行劉杞制)¶
進以都𨽻(丨秋臺者丨丨丨為峻/胡文恭行張士奕等制)命爾司僕(曲阜/行制)今有¶
梅都官(鄭谷詩名盛於唐末號靈臺編世但稱鄭都官/詩梅聖俞官至都官劉原父戯之曰聖俞官至)¶
<pb:KR3k0030_WYG_100-10a>¶
(此昔有鄭都官丨/丨丨丨丨詩話)¶
詩集踐歴曾聞薛許昌(都官雖未是名郎丨丨丨丨丨/丨丨能復有李公頻陪雅躅豈)¶
(宜鄭子谷忝餘光榮為後進趍蘭署喜拂/前題在粉墻他日節麾如可繼云云鄭谷)¶
　　比部郎中¶
　歴代㳂革(魏尚書有比部曹晉因之宋比部主法制/北齊掌詔書律令勾檢等事後周曰計部)¶
　(中大夫隋為比部侍郎焬帝除侍字唐加中字龍朔/改司計大夫通典本朝比部判司事一人以無職)¶
　(事朝官充凡勾㑹内外賦歛經費出納逋欠之政皆/歸三司勾院磨勘理欠司本司無所掌两朝國史志)¶
　(自治平至熙寧錢帛芻粟虧損不可勝數遂置提率/帳司領之元豊官制行釐其事歸比部郎中貟外郎)¶
<pb:KR3k0030_WYG_100-10b>¶
　(始實行本司事四朝志初除宇文昌齡職畧列五案/勾覆案  磨勘案  理欠案  慿由案  知雜案出)¶
　(職源建炎三年詔都官郎官/併權比部郎官中興㑹要)¶
事類奏賦(何損丨許都之丨魏明帝/竒之擢為比部郎魏志)知名(唐徳宗丨武/元衡才丨召)¶
(授比部貟外/郎見本𫝊)號比&KR0777;(比部得廐下食以飲/從者丨丨丨國史補)夢昆脚(杜牧/頃於)¶
(宰執求小儀小秋皆不遂嘗丨人謂曰辭春不/及秋丨丨與皆頭後果得比部貟外尚書故實)奏京兆¶
用(裴延齡丨丨丨府妄破/用錢榖請令比部勾丨)覆左藏財(唐制天下財賦皆/納左藏庫太府四)¶
(時以數聞尚書比部/覆其出入並唐書)掌諸司廨(丨内外丨丨公丨及公/私債負徒役工程贓物)¶
(帳及勾用/度物通典)職在勾司(位膺列宿丨丨/丨丨張鷟集)郎于㑹府(柳子厚/裴令碑)¶
<pb:KR3k0030_WYG_100-11a>¶
(碣/)勾籍天下(比部掌丨丨丨丨文帳周官宰夫/所謂乗其財用之出入也續㑹要)司計中¶
臺(進丨丨於丨丨胡/文恭行竇平制)比計之曹(稍升丨丨丨丨胡/文恭行吳伸制)勾考¶
之司(内外經費之任緫于/丨丨丨丨南豊擬制)㑹計之事(惟是丨丨勾考丨/丨命汝聽之曲阜)¶
(吳景/淵制)¶
詩集藴藉(丨丨為郎乆魁梧秉哲/尊杜甫贈比部蕭郎中)詞華(丨丨傾後輩風/雅藹孤騫同上)¶
　¶
　¶
　¶
<pb:KR3k0030_WYG_100-11b>¶
　¶
　¶
　¶
　¶
　¶
　¶
　¶
　古今合璧事類備要後集卷三十一¶
