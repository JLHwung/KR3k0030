# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:10.250734
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 外集卷三十一
<pb:KR3k0030_WYG_331-1a>¶
欽定四庫全書¶
　古今合璧事類備要外集卷三十一¶
　　　　　　　　　　　　宋　謝維新　撰¶
　救荒門¶
　　平糶¶
　平糶總論(穀粟人之大命所闗也古者聖王賤金玉/而貴五穀是金玉未足貴而穀粟至可貴)¶
　(者也然金玉之為物皆可髙其直惟穀粟之直則與/金玉相反豈穀粟又不金玉若耶盖金玉飢不可食)¶
　(而榖粟一日不食則人必飢而死要當使家豐其儲/人足其食無一夫或受其餒斯可矣其視金玉之有)¶
<pb:KR3k0030_WYG_331-1b>¶
　(無不計輕重者相去萬萬也故民可百年無金玉不/可以一朝無穀粟穀粟宜髙其直而不可使之髙金)¶
　(玉宜低其價而不能使之低使穀粟之亦如金玉則/民有不聊生者矣然穀粟出于農彼其終嵗勤於畎)¶
　(畆力於稼穡一旦穀粟賤于糞土輕于草芥豈其所/樂者哉爾農將不知所勸必至於捐本而逐末善為)¶
　(國者使貴無傷於民賤無傷於農非兩適其/平可乎此平糶之法所以為能乆可行也)¶
事類裒益(君子以丨多丨/寡稱物平施易)懋遷(丨丨有無化居/烝民乃粒書)散歛以¶
時(嵗有凶穰穀有貴賤人君不治則畜賈遊於市乗人/不給百倍其本是以民有餘則輕之故人君散之以)¶
(重凡重輕丨丨之丨丨即準平故/大賈富家不得豪奪吾人也管子)農本俱利(糶三十病/農九十病)¶
(末上不過八十下不減三十則丨丨丨丨/務完物無息敝相資易腐敗而食之史記)國以富彊(李/悝)¶
<pb:KR3k0030_WYG_331-2a>¶
(為魏文侯作盡地力之教曰糴甚貴傷民甚賤傷農民/傷則離散農傷則國貧甚貴甚賤其傷一也善為國者)¶
(使民無傷而農益勸故善糴者必謹嵗有上中下熟上/熟其收自四萬四百石注平嵗百畆收百五十石今大)¶
(熟四倍六百石計民終嵗長四百石官糴三百石此為/糴三分之一也中熟自三餘三百石注自三收四百五)¶
(十石終嵗長三百石官糴五十石此為糴二分之一也/下熟自倍餘百石注自倍收三百石終嵗長百石官糴)¶
(五十石下熟糴一謂中分百石之一也中小飢收百石/注平嵗收一百五十石今小飢收百石收三分之一中)¶
(飢七十石收三分之三大飢三十石注收五分之一故/大熟則糴三而舎一中熟則糴二下熟則糴一使民適)¶
(足價平則止小飢則發小熟之所歛大飢則發大熟之/所歛而糶之故雖有飢饉水旱糴不貴而民不散取有)¶
(餘補不足行之魏丨/丨丨丨前食貨志)民皆利便(漢宣帝時嵗數登穰榖/石至五錢大司農耿壽)¶
<pb:KR3k0030_WYG_331-2b>¶
(昌善為算能商功利奏言故事嵗漕闗東穀四百萬斛/以給京師用九十六萬人宜糴三輔𢎞農河東上黨大)¶
(原穀足供京師可以省闗東漕九十過半大夫蕭望之/奏以漕闗内之榖築倉治船費直二萬億有動衆之功)¶
(恐生旱氣上不聽望之言漕事果便壽昌遂曰邊郡築/倉以穀賤時增價糴之以利農貴時減價糶之以利民)¶
(名曰常平民便之/上奏賜爵闗内侯)諸儒請罷(元帝時大水琅琊人相食/在位丨丨多以常平丨丨)¶
(無與人爭/利皆罷之)豪右為姦(後漢劉般伯與為金吾將軍帝欲/置常平公卿多以為便般以常平)¶
(外有利人之名内實侵刻百/姓丨丨因緣丨丨帝乃止)建平糴法(張儉徙代州勸/墾田力耕嵗為)¶
(稔私蓄富實儉恐虜易驕乃/丨丨丨丨入之官虜喜悦)置和糴使(呉武陵信州人/長慶初竇易直)¶
(以戶部侍郎判度支表武陵主鹽北邊易直以不職薄/其遇㑹表丨丨丨貯備丨擇郎中為之武陵諫曰今緣)¶
<pb:KR3k0030_WYG_331-3a>¶
(邊膏壤鞫為榛杞父母妻子不相活前在朔方度支米/價四十而無踰月積皆先取商人而後求牒還却受錢)¶
(脱有冦薄城不三旬便當哉/餓死何所取財而云和糴)為和糴使(高鉞元和末以中/人丨丨丨丨鉞疏)¶
(論/執)任榖踴貴(盧坦江淮旱穀踴貴或請抑其直坦曰所之/部地狹穀來他州若直賤不來矣不如任)¶
(既而商賈以末坌至乃/多貨兵食市價逐平)任米增價(本朝趙清獻公閲道/抃熙寧中以大資政)¶
(知越州兩浙旱蝗米價踴貴餓死者十六七諸州皆榜/衢路立告賞禁人增米價閲道獨榜衢路令有米者任)¶
(增價糴之於是諸州米商輻/湊詣越米價更賤民無餓死)發廩待罪(張侍郎溥知楚/州㑹嵗飢貽書)¶
(發運使求貸糧不報因歎曰民轉死溝壑尚待報邪乃/丨上供倉丨所活萬計因上章丨丨降詔奬諭厚德錄)¶
發廩後奏(李防禦允則知潭州㑹湖南飢欲丨官丨先/賑之而丨丨轉運使以為不可允則曰須報)¶
<pb:KR3k0030_WYG_331-3b>¶
(逾月則飢者無及矣不聽明年又飢後欲賑之轉運又/報不可允則乃願出家貲以賑之由是全活者數萬人)¶
(矣/)出職田粟(陳郎中貫擢利路轉運使屬嵗飢丨所得/丨丨丨盡以賑民富民有餘粟者率計口)¶
(自占其數有餘/則皆發之同上)先出禄米(扈諫議稱為梓路轉運使屬/嵗飢道殣相望稱丨丨丨丨)¶
(以賑民故富家大族皆願以/米輸入官全活者數萬人)伐桑易米(楊諫議告除京/西轉運副使時)¶
(屬部嵗飢所至發公廩又募富室出粟以賑之民丨丨/丨丨不能售告命髙其估以給酒官由是獲濟者衆)¶
出俸得榖(王待制居白知漢州嵗大飢乃丨丨錢率僚/吏及郡豪丨丨數百斛賑飢民全活者萬計)¶
(安撫使韓琦薦/之並厚德錄)使價不增(明道末天下蝗旱知通州呉/遵路乗民未飢募富者得錢)¶
(幾萬貫分遣衙校航海糴米於蘇秀丨丨丨丨又使民/採薪芻官為收買以其直糴官米至冬大雪即以元價)¶
<pb:KR3k0030_WYG_331-4a>¶
(易薪芻與民官不傷財民具䝉/利通民安堵不知其凶嵗也)得濟所急(張忠定公詠/在成都府嘗)¶
(夜夢謁紫府真君接語未乆吏忽報請到西門黄兼濟/承事兼濟以幅巾道服而趍真君降階接之禮頗隆盡)¶
(且揖張公坐承事之下詢顧詳欵似有歛散之意公翊/旦即遣典客詣西門請黃承事者戒令具常所衣服來)¶
(比至果如夢中所見公即以所夢告之問平日有何隂/德真君厚遇如此且居某之上座邪兼濟云無他長惟)¶
(毎嵗遇禾麥熟時以錢三萬緡收糴至明年禾麥未熟/小民艱食之際糶之價直不增升斗亦無髙下在我者)¶
(初無所損而小民得濟所急公曰此承事所以坐某之/上也令索公裳令二吏掖之使端受四拜黄公後裔繁)¶
(衍至今在仕路/者比比青紫)陸宣公奏議(近者闗輔之地年穀屢登/數減百姓税錢許其折納)¶
(粟麥公儲委積足給數年田農之家猶困穀賤今夏江/淮水潦漂損田苗比於常時米價加倍甿庶匱乏流庸)¶
<pb:KR3k0030_WYG_331-4b>¶
(頗多闗輔以穀賤傷農冝加價糴穀以勸稼穡江淮以/榖貴民困宜減價糶以救凶災之厄又近者㳂邊諸州)¶
(頻歲大稔穀糴豐賤殊異曩時此乃天贊國家永固封/略之時也而尚食不暇給曽無逺圖軍府有歉食之詞)¶
(穡人有海耕之意天贊而不愛其利農傷而不恤其窮/及凶災流行播植墮廢雖復悔恨事何可追須請擇人)¶
(充使委之平糴務農陛下/以謂貴因循未賜允許)¶
詩集傷農(去年米貴闕軍食今年/米賤太丨丨杜工部)¶
　¶
　¶
　古今合璧事類備要外集卷三十一¶
