# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:06.473543
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 續集卷三十四
<pb:KR3k0030_WYG_184-1a>¶
欽定四庫全書¶
　古今合璧事類備要續集卷三十四¶
　　　　　　　　　　　　宋　謝維新　撰¶
　性行門¶
　　遺忘¶
　事理𤼵揮(心為耳目口鼻之主心而遺忘則憒憒焉/倀倀焉隨取而隨失隨得而隨喪雖具耳)¶
　(目口鼻而為人而精神已恍惚矣夫以精神有所恍/惚則是胸中已無主矣胷中而無主則耳受役於心)¶
　(而聽而聽者遺忘目受役於心而視而視者遺忘口/鼻亦受役於心而司味與嗅也而味與嗅者亦莫不)¶
<pb:KR3k0030_WYG_184-1b>¶
　(與之而遺忘聖賢治心之學葢不若是然故日知其/所亡月無忘其所能子夏之語也擇乎中庸得一善)¶
　(則拳拳服膺而弗失之顔子之學也葢聖賢之心天/地其鑑也日月其明也凡入于耳觸于目者皆著乎)¶
　(其心雖終其身而不能忘也或者則曰有馬者借人/乗之今亡矣夫則孔子未免有所忘也孟獻子有友)¶
　(五人焉曰樂正裘牧仲其三人則予忘之矣則孟子/未免有所忘也然是忘也皆聖賢闕疑闕殆之學也)¶
　(非若後世訛𫝊訛謬翼謬惟欲好奇騁博以示其記/聞之多耳此豈足為聖賢累哉惟其發憤忘食食可)¶
　(忘也樂以忘憂憂可忘也所忘者小而所不可忘者/大所忘者食與憂而所不可忘者理與義聖賢用心)¶
　(殆與衆人/不侔矣)¶
事類如遺(棄予丨/丨詩)如忘(歃丨/丨左)大忘(魯哀公問孔子曰魯/有丨丨徙而忘其妻)¶
<pb:KR3k0030_WYG_184-2a>¶
(有諸孔子曰此忘之小者也昔商紂有臣曰王子須/務為諂使其君樂湏㬰而忘終身之憂家語)迷¶
忘(秦人逄氏有子少而恵及壯而有丨丨之疾聞歌以/為哭視白以為黑饗香以為臭嘗甘以為苦行非以)¶
(為是/列子)病忘(宋陽里華子中年丨丨朝取而夕忘夕與而/朝忘在塗則忘行在室則忘坐魯有儒生能)¶
(治之試屏左右獨與居室七日從之莫知其所施為也/而積年之疾一朝都除注引華子之忘同于自然以明)¶
(無心之/極同上)坐忘(顔回曰回益矣仲尼曰何謂也曰回忘仁/義矣曰可矣猶未也他日復見曰回益矣)¶
(曰何謂也曰回忘禮樂矣曰可矣猶未也他日復見曰/回益矣曰何謂也曰回丨丨矣仲尼曰何謂丨丨回曰)¶
(隨肢體黜聰明離形去知同/于大通此謂丨丨莊大宗師)予忘(孟獻子有友五人焉/樂正裘牧仲其三人)¶
(則丨丨/之矣孟)不能舉(趙簡子之子長曰伯魯幼曰無恤將置/後不知所立乃書訓戒之辭于二簡以)¶
<pb:KR3k0030_WYG_184-2b>¶
(授二子曰謹識之三年而問之伯魯丨/丨丨其辭求其簡已失之矣威烈王紀)不能記(張安世/長子千)¶
(秋與霍光子禹俱為中郎將將兵隨度遼將軍范明友/擊烏桓還謁大將軍光光問千秋戰鬭方略山川形勢)¶
(千秋口對兵事畫地成圖無所忘失光復問禹禹丨丨/丨曰皆有文書光由是賢千秋以禹為不材嘆曰霍氏)¶
(世衰張氏興矣/漢張安世𫝊)失其本經(濟南伏生年過九十丨丨丨/丨口以傳授裁二十篇尚書)¶
(序/)忘其前語(漢師丹㑹有上書言古者龜貝為貨今以/錢易之民故貧宜改幣上以問丹丹時言)¶
(可改章下有司議難/卒變丹老丨丨丨丨)惶遽誤對(石勒事見/前忌諱門)恍惚多遺(北/齊)¶
(劉臻位儀同性丨丨躭經覃思丨所丨忘有劉訥者亦/仕儀同俱為太子學士臻住城南訥住城西臻俄欲尋)¶
(訥謂從者曰汝知劉儀同家從者謂臻欲還家於是引/之而去既至叩門尚未悟謂至訥家乃大呼曰劉儀同)¶
<pb:KR3k0030_WYG_184-3a>¶
(可出其子迎門臻驚曰汝亦來邪子曰此是大人家於/是顧眄久之乃語叱從者曰汝大無意吾欲造劉訥耳)¶
卿為我思(唐𤣥宗欲用嘉貞而忘其名夜詔中書侍郎/韋抗曰朕嘗記其風操而今為北方大將張)¶
(姓而複名丨丨丨丨之抗曰非張齊丘乎帝即使作詔/以為相夜且半因閲大臣表疏舉一則嘉貞所獻遂得)¶
(其名張/嘉貞傳)卿自難記(許敬宗性輕見人多忘之或謂其不/聰乃曰丨丨丨丨若遇曹劉沈謝暗)¶
(中摸索着亦可/識國史纂異)忘記易帽(客有造胡文恭宿者具公服/靴版而丨丨不丨丨胡公與)¶
(之對語盡禮而退終未/嘗色動吕氏家塾記)忘記書名(韓魏公在魏府寮屬/路拯者就案呈有司)¶
(事而狀尾忘書名公即以袖覆之仰/首與語稍稍濳卷丨丨以授之别錄)¶
　　錯誤¶
<pb:KR3k0030_WYG_184-3b>¶
　事理發揮(夫人不言言必有中夫人不為為必有成/言動云為不可茍也故言輕發則招辱行)¶
　(輕動則招憂言行君子之樞機樞機之發其可不謹/哉一發之不謹則小者誤其身大者誤家國而又其)¶
　(大者誤天下與來世始謀之不/審其末流之弊一至于此吁)¶
事類差繆(丨之毫釐千/里之丨易繫)過誤(宥過無大注丨丨/所犯雖大必宥)錯亂(其/餘)¶
(丨丨磨滅弗可/復知尚書序)違闕(見其丨/丨孟序)書舉燭(鄭人有遺燕相國/者夜書謂持燭者)¶
(曰舉燭而誤丨丨丨燕相受書曰舉/燭髙明髙明者舉賢而任之韓子)中副車(張良韓人/秦滅韓良)¶
(以家財求客刺秦王為韓王報仇東見倉海君得力士/為鐵椎重百二十斤秦王東游至博浪沙中良與客狙)¶
(擊秦皇帝誤丨丨丨秦皇怒求賊/急甚良乃變姓名匿下邳良𫝊)書馬恐誤(石建為郎/中令奏事)¶
<pb:KR3k0030_WYG_184-4a>¶
(下讀之驚恐曰丨丨者與尾而五今乃四不足一獲譴/死矣其為謹畏雖他皆如此注馬字下曲者為尾并四)¶
(㸃為四/足凡五)唱名而誤(東漢王愔典選令史丨丨誤以盧士/深為士琛深自呼其名愔曰盧郎朗)¶
(潤所以/加玉)誤對忌諱(石勒事見前/忌諱門注)誤達空函(桓温將以殷/浩為尚書令)¶
(遺書告之浩欣然許焉荅書恐繆丨開閉/者十數竟丨丨丨大忤温意由是遂絶)必誤天下(晉/王)¶
(衍字夷甫神清明秀風姿詳雅總角嘗造山濤濤嗟嘆/良久既去目而送之曰何物老嫗生此寧馨兒然誤天)¶
(下蒼生未必非/此人也本傳)誤墨畫蠅(曹不興善畫吳王使不興畫/屏風墨落㸃素因就以作蠅)¶
(既御權以為生蠅舉/手彈之呉興雜録)誤食蟛蜞(晉蔡謨字道明初渡江/見蟛蜞大喜曰蟹有八)¶
(足加以二螯令烹之既食吐下委頓方知非蟹後詣/謝尚而説之尚曰卿讀爾雅不熟幾為勸學誤死)聚¶
<pb:KR3k0030_WYG_184-4b>¶
鐵鑄錯(羅紹威帥魏博以牙軍驕恣盡殺之由此勢弱/為梁祖所制乃曰聚六州四十三縣鐵打一箇)¶
(錯不成也/五代史)乗快指揮(太祖皇帝一日忽不樂曰比丨/丨丨丨一事而誤故爾長編)¶
詩集持蠡測海(謬丨丨/丨丨杜)看鳥應人(仰面貪丨丨囘/頭錯丨丨杜)鑄此¶
一大錯(不知幾州鐵丨/丨丨丨丨坡)¶
　¶
　¶
　¶
　古今合璧事類備要續集卷三十四¶
