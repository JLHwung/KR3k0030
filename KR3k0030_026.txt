# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:03.130786
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 前集卷二十六
<pb:KR3k0030_WYG_026-1a>¶
欽定四庫全書¶
　古今合璧事類備要前集卷二十六¶
　　　　　　　　　　　　宋　謝維新　撰¶
　親屬門¶
　　子弟¶
事類各有雋子(晉林下諸賢丨丨丨丨籍子渾器重宏/曠康子紹清逺雅正濤子簡練通髙潔)¶
(咸子瞻靈夷有逺心瞻弟孚爽朗多所遺秀子純悌並/淑令有清流戎子萬有大成之風惟劉伶子無聞凡諸)¶
(子惟瞻為冠紹簡/亦見重當時世説)足稱神童(謝朏幼聦慧謝莊器之十/歳能屬文莊游山使朏命)¶
<pb:KR3k0030_WYG_026-1b>¶
(篇攬筆便就王景文曰賢子丨丨丨丨後來復為特達/莊曰真吾家千金晉書謝莊五子颺朏顥崧瀹世謂莊)¶
(名子以風月/景山水南史)足慰人意(王渾與婦共坐見武子從庭過/渾欣然曰生兒如此丨丨丨丨)¶
(晉/書)能業其家(有韋羣玉者在家無子弟之過求子弟/之賢而丨丨丨丨者韋羣玉也韓文)習¶
見故事(黄瓊昔隨父在臺閣丨丨丨丨及後居/職達練官曹爭議朝堂莫能抗奪通鑑)戒要榮¶
利(呉陸遜曰子弟茍有才不憂不用不宜上/私出以要榮利若其不佳終為取禍同)王謝諸郎(晉/宋)¶
(時江左謂丨丨子弟為烏衣丨丨坡詩注謝混與族子/靈運瞻晦曜以文義賞㑹常共處居在烏衣巷故謂之)¶
(烏衣之/遊南史)王韓子弟(翰林學士彭乘不訓子弟范宗翰上/啟責之曰王氏之子琪珪玘瓘器盡)¶
(璠璵韓氏之宗綜綘縝維才皆經緯非䕃而得由學而/然謂王氏皆以玉名韓氏皆以絲名天下衣冠子弟取)¶
<pb:KR3k0030_WYG_026-2a>¶
(髙科者唯王韓/為盛名臣傳)¶
詩集梁羅阿虎(獨攜三子出古刹訪禪侣髙談付丨丨/詩律對丨丨東坡蘇子由三子遲适逺)¶
(丨丨遲小字丨丨/即虎兒小字也)¶
　　姪¶
事類猶子(兄弟之子丨丨也盖引而進之檀弓姪對姑/而言今人於伯叔父前皆以為猶子蓋記禮)¶
(者主喪服言如夫子謂回也視于猶父若以姪謂之猶/子則亦可以先生為猶父矣漢人謂之從子却得其正)¶
(蓋叔伯皆從/父也朱語)子行(定陶王於帝/丨丨孔光傳)可以主後(盧邁叔下邽/令休沐過家)¶
(邁終日與羣子姪均指使無位貌之異時已進中書侍/郎邁再娶無子或勸畜姬媵對曰兄弟之子猶子也丨)¶
<pb:KR3k0030_WYG_026-2b>¶
(丨丨丨/孔帖)非所歆祀(太子妃郜國公主坐蠱媚幽禁中帝/怒責太子太子不知所對李泌入帝)¶
(數稱舒王賢泌知帝有廢立意曰臣衰老位宰相以諫/而誅分也使太子廢他日陛下每曰我惟一子殺之泌)¶
(不吾諫吾亦殺爾子則臣絶祀/矣雖冇兄弟子非所歆也同上)伯父見奇(柳公綽始生/之日伯父子)¶
(華曰興吾門者此/兒也因小字起之)伯父稱嘆(王𢎞與兄弟集㑹任子孫戲/適𢎞嘆曰僧達俊爽當不)¶
(減人然恐危吾家僧綽當以名義見美僧&KR1050;必為/長者位至公台已而皆如其言通鑑詳見兄弟類)從伯¶
所器(王羲之為丨丨敦導丨丨敦嘗謂曰汝是吾/家佳子弟當不減阮主簿阮裕也有垂名)請贖¶
伯父(祿山亂社兼尚幼逃入終南山伯父存立為/賊執臨刑兼號呼願為奴以贖遂皆免孔帖)推與¶
伯父(後漢張禹字伯達丨田宅/丨丨丨身自寄止白帖)叔父所器(謝𤣥與從兄/朗為叔父安)¶
<pb:KR3k0030_WYG_026-3a>¶
(所器因戒約子姪曰子弟亦何豫人事而正欲使其佳/𤣥曰如芝蘭玉樹欲使生於庭階耳㑹詔舉文武良将)¶
(安以𤣥應詔郄超嘆曰安之明乃能違/衆立親𤣥之才足以不負所舉晉書)叔父推美(苻朗/堅從)¶
(兄子也堅嘗目之/曰吾家千里駒)叔父鞠愛(桓宣武温甍桓南郡𤣥沖/之姪年五歳始除桓車騎)¶
(與送故文武别沖因指語南郡此皆汝家故吏佐也𤣥/應聲慟哭酸感桓車騎每自目已坐曰靈寳𤣥小字成)¶
(人當以此還鞠/愛過於所生)叔父預期(楊愔叔父見愔曰愔将相器/謂人曰此兒駒齒未落已是)¶
(我家龍文更十歳當/求之千里外本傳)族叔雅重(顧和緫角便有清操丨/丨榮丨丨之曰此吾家)¶
(麒麟興吾宗者/必此子也本傳)季父嗟異(楊愔幼時庭有奈樹實落羣/兒爭之愔不動獨坐丨丨暐)¶
(大丨丨謂客曰此兒恬裕有我家風宅内有茂竹遂於/林邊别葺一室命獨處其中常銅盤具盛饌以飯之因)¶
<pb:KR3k0030_WYG_026-3b>¶
(以督厲諸子曰汝輩但如遵彦謹慎/自得竹林别室銅盤重肉之食北史)叔知其奇(魏舒容/貌質朴)¶
(少號遲鈍人莫之知唯丨父衡丨丨丨每有賔/客造己勸使過舒言吾兄子非常人也晉書)叔問所¶
志(宗炳問兄子慤所志答曰願乘長風破萬里巨/浪炳曰汝若不富貴必破我門户沈休文宋書)叔稱¶
佳器(謝密童幼時精神端審時然後言叔父琨見而異/之曰此兒深中夙敏可成佳器有子如此足矣南)¶
(史/)叔置座側(劉孺七歳能屬文丨父瑱常丨丨/丨謂賔客曰此吾家明珠宋書)辭遜叔¶
父(後漢劉矩有髙節以叔父遼未仕絶州郡之命太尉/嘉其志義故遼為諸公所辟至太尉號為賢相白帖)¶
乞封叔父(魏王基封安樂鄉侯上疏求分封二百戸賜/叔父子喬爵關内侯以報叔父詔特聴之)¶
失愛叔父(曹操小字阿瞞少無度叔父數言之於嵩操/之父操患之逢叔父於路乃敗面喎口叔父)¶
<pb:KR3k0030_WYG_026-4a>¶
(以告嵩嵩呼操曰叔父言汝中風已差乎操曰初不中/風伹丨丨丨丨故見罔耳後叔父有所告嵩不復信操)¶
(始肆/意)¶
姪女妻以兄子(子謂南容邦有道不廢邦無道/免於刑戮以其兄之子妻之語)活其弟¶
女(夏侯淵時大亂飢乏弃其子而活亡弟孤女魏志後/漢劉平弟仲為賊所殺扶母犇逃仲遺腹姪女一嵗)¶
(平抱仲女而弃其子母欲取之平/曰力不能兩活仲不可絶類漢書)柳絮吟詩(晉王凝之/妻謝氏道)¶
(韞叔安常問毛詩何句最嘉道韞曰吉甫作誦穆如清/風又嘗内集俄而雪下安曰白雪紛紛何所似安兄子)¶
(朗曰撒鹽空中差可擬道韞曰/未若柳絮因風起安大恱晉書)箕箒示訓(庾衮孤兄女/曰芳将嫁美)¶
(服既備衮乃艾荆苕為丨丨命芳曰汝将事舅姑洒掃/庭内婦人道也故賜汝此器示訓為美欲使汝温恭朝)¶
<pb:KR3k0030_WYG_026-4b>¶
(夕晉/書)¶
詩集小阮(細草緑汀洲王孫耐薄遊年華初冠帶文體舊/弓裘野渡花爭發春塘水亂流使君憐丨丨)¶
(應念倚門愁李嘉祐/送王牧謁使君叔)阿宜(小姪名丨丨未得三尺長頭/圓筋骨緊兩臉明且光去年)¶
(學官人竹馬遶四廊指揮羣兒輩意氣何堅剛今年始/讀書下口三五行隨兄旦夕去歛手整衣裳去歳冬至)¶
(日拜我立我旁祝爾願爾貴仍且壽命長今年我江外/今日生一陽憶爾不可見祝爾傾一觴陽徳比君子初)¶
(生甚微茫扶隂出九地萬物隨開張一似小兒學日就/復月将勤勤不自已二十能文章仕宦至卿相致君作)¶
(堯湯我家公相家劒佩常丁當舊第開朱門長安城中/央第中無一物萬卷書滿堂家集二百篇上下馳皇王)¶
(多是撫州寫今來五紀强尚可與爾讀助爾為賢良經/書刮根本史書閲興亡髙摘屈宋艶濃薰班馬香李杜)¶
<pb:KR3k0030_WYG_026-5a>¶
(泛浩浩韓柳摩蒼蒼近日四君子與古爭强梁願爾一/祝後讀書日日忙一日讀十紙一月讀一箱朝廷用文)¶
(治大開官職場願爾出門去取官如駈羊吾兄若好古學/問不可量畫居府中第夜歸書滿床後貴有金玉必不)¶
(為汝藏崔昭生崔芸李兼生窟郎堆錢一百屋破散何/披猖今雖未即死餓凍㡬欲僵參軍與縣尉塵土驚劻)¶
(勷一語不中治笞箠身滿瘡官罷得絲髪好買百樹桑/税錢未輸足得米不敢嘗願爾聞我語懽喜入心腸大)¶
(明帝宫闕杜曲我池塘我若自潦倒㸔汝爭翺翔/緫語諸小道此詩不可忘杜牧冬至示姪阿宜)阿買¶
(阿買不識字頗知書八分詩成使之寫亦足張吾軍或/問黄魯直丨丨是退之何人魯直曰退之姪必有據也)¶
(坡/注)仲容(嗣宗諸子姪早覺丨丨賢仲/容乃阮咸字籍之姪也杜詩)送姪隨侍(莫去沙/邊學釣)¶
(魚莫将百文作轆轤清江濯足/江下坐燕子日長隨讀書山谷)慶姪初生(舊聞老蚌生/明珠未省老)¶
<pb:KR3k0030_WYG_026-5b>¶
(兎生於莬老兎自謂月中物不騎快馬騎蟾蜍蟾蜍爬/沙不肯行坐令青衫生白鬚於莬駿猛不類渠指揮黄)¶
(熊駕黒貙丹砂紫麝不用塗眼前百歩走妖狐妖狐莫誇智/有餘不勞揺牙咀爾徒東坡蘇子由己夘生坡號為夘)¶
(君生子/名虎兒)¶
　　姊妹　(姑妹夫/)¶
事類内賔(房中丨丨姑/姊妹也儀禮)女子(男子謂丨丨先生為/姊後生為妹爾雅)伯姊¶
(問我諸姑遂/及丨丨詩)外妹(聲伯嫁丨丨管于奚之女於施/孝叔左傳丨丨謂同母異父也)親先¶
於姑(君子曰禮謂其姊/親而先姑也傳)坐不同席(姑姊妹女子已嫁而/返兄弟不與同席而)¶
(坐不與同器/而食曲禮)季隗叔隗(晉公子重耳取丨丨/趙衰妻丨丨左傳)元妃季妃¶
<pb:KR3k0030_WYG_026-6a>¶
(慕容&KR0183;娶段氏字元妃婉惠有志操嘗謂妹季妃曰我之/終不作凡人妻妾季妃曰我亦不作庸人婦隣人聞笑)¶
(後燕王納丨丨范陽王徳/聘丨丨並如其言晉書)¶
姊貴妃二姊(楊貴妃有姊二人皆有才貌𤣥宗並封國/夫人之號長曰大姨封虢國八姨封秦國)¶
(歳給錢千貫以/為脂粉之費)張巡陸姑(丨丨姊嫁陸氏軍/中號丨家丨同上)長姊嚴誨¶
(宋廷芬生女五人長若莘次若昭若倫若/憲若荀若昭文尤髙若莘誨諸妹如嚴師)賢姊歸喻(女/嬃)¶
(屈原姊也楚人謂女曰嬃前漢有吕嬃袁山松云屈原/有賢姊聞屈原放逐亦來歸喻令自寛鄉人冀其見從)¶
(因名曰姊歸故離騷云女/嬃之嬋娟兮申申其詈予)早教弟書(賈逵年五歳其姊/聞鄰家讀書每抱)¶
(逵就籬聴之十/歳乃暗誦六經)死成弟名(聶政為嚴仲子殺韓相俠累/因自抉眼出腸以死韓取政)¶
<pb:KR3k0030_WYG_026-6b>¶
(屍暴於市購之曰有能言殺俠累者與干金政姊嫠聞/之乃伏屍哭曰是軹深井里聶政也妾奈何畏殺身之)¶
(誅滅賢弟之名乃大呼天/者三遂死於政旁史記)託弟於人(梁兾誅李固固少/子燮字徳公姊文)¶
(姬賢而有智謀匿燮乃告父吏王成曰君執義於先公/今委君以六尺之孤李之休戚在君矣乃将燮東下得)¶
(全白/帖)隨弟之官(晉郭奕遷雍州刺史有寡姊隨其之官/姊下童僕多有奸犯而為人所糾奕按)¶
(省畢曰丈夫豈當以/老姊求名遣而不聞)姊為内官(劉禕之先是丨丨丨丨/武后遣至外家問疾禕)¶
(之因賀蘭敏之私省之/坐流嶲州后為丐還)姊以醫幸(義縱少時與張次翁/俱攻剽為羣盜縱丨)¶
(丨丨丨王太后太后問子有兄弟欲為官者乎/姊曰有弟無行不可太后乃告上拜縱為中郎)以禄奉¶
姊(裴守真養寡姊謹甚士推其禮/法永淳初關中旱悉廩祿奉姊)輟饌餉姊(庾約為河/南兵曹有)¶
<pb:KR3k0030_WYG_026-7a>¶
(寡姊在家庾常於公堂丨巳丨以/丨其丨同官知而嘉嘆因話錄)進粥侍疾(李勣性友/愛其姊病)¶
(常自為粥而燎其鬚姊戒止答曰姊/多疾而勣且老雖欲進粥尚㡬何)過飯留錢(范丹字/史雲侯)¶
(姊姊飯之以姊夫不徳留錢百文姊使人追還丹竟不/受  太原郝子㢘清介一介不取諸人曾過姊家飯密)¶
(留五十錢置席/下而去風俗通)待姊薄恩(宋朱修之薄於恩修姊在鄉/里飢寒不立修之為荆州刺)¶
(史未嘗供贍往姊家姊為設菜羮麄飯/激之修之曰此貧家好食進之致飽)刖姊見逐(梁車/為鄴)¶
(令其姊往見之暮而後至閉門因逾郭而入梁/車刖其足趙成侯以為不慈奪璽而逐之韓子)事姊如¶
母(楊謹矜兄弟友/愛丨丨丨丨)事姊有禮(蘇題事寡姊有/禮世稱其徳)有姊垂白¶
(杜周丨老/丨丨丨)迎姊不歸(郄嘉賔死婦弟欲丨其丨還姊終死/丨肯丨曰生縱不得與郄郎同室)¶
<pb:KR3k0030_WYG_026-7b>¶
(寧不同宂/也世説)姊喪尚右(孔子與門人立拱而尚右二三子亦/皆尚右孔子曰二三子之嗜學也)¶
(我則有姊之喪也/二三子皆尚左)姊喪不除(子路有姊之喪可以除之/矣而弗除也孔子曰何不)¶
(除也子路曰吾寡兄弟而弗忍也孔/子曰先王制禮不可踰也遂除之)姊卒悲哽(李元素/少孤事)¶
(長姊謹悌及丨丨/丨丨成疾因辭職)¶
妹齊東宫妹(衛莊公娶于丨丨丨/得臣之丨美而無子)楚李園妹(李園妹欲/進諸丨王)¶
(春申君納之既而有娠丨丨使其丨説春申君曰楚王/貴幸公雖兄弟不如也今君相楚二十餘年而王無子)¶
(即千歳後将更立兄弟兄弟立禍且及身矣今妾有娠/而人莫知妾幸君未久誠以君之重進妾於王王必幸)¶
(之妾賴之而有男則是君之子為王也春申君大然之/即出李園妹謹舍而言諸楚王王召入幸之遂生男立)¶
<pb:KR3k0030_WYG_026-8a>¶
(為太子李園/妹為王后)收育從妹(後漢盧延遭王莽亂延從女弟/年在孩乳其母不能活之弃於)¶
(溝中延哀而收養/遂至成人白帖)各有賢妹(王凝之妻謝氏名道韞明/之妹遏之姊聦明有才辨)¶
(同郡張𤣥妹亦有才質適顧氏有濟尼者遊於二家或/問之答曰謝夫人神情散朗故有林下之風顧家婦清)¶
(心玉映自是/閨房之秀)鍾美於妹(鄭穆少妃姚子之子子貉之妹/也子貉早死無後而天鍾美於)¶
(是夏姬/也左傳)强聘其妹(鄭徐吾犯之妹美公孫楚聘之矣/公孫黒又使强委禽馬昭元年)先¶
姊而嫁(袁隗妻馬融女初成禮隗問之曰今處姊未&KR0408;/先行可乎對曰妾姊髙行殊貌未遭良匹不似)¶
(鄙薄茍/然而已)為兄請代(曹壽妻曹大家班超之妹也超為都/護在絶域年老思入玉關妹乃上書)¶
(曰妾兄超延命沙漠三十餘年/骨肉生離不復相識奏上徵還)為妹圖壻(後漢宋𢎞為/太尉時光武)¶
<pb:KR3k0030_WYG_026-8b>¶
(妹湖陽公主新寡帝與共論羣臣以微觀其意主曰宋/公威容羣臣莫及帝曰試圖之主坐於屏風召𢎞問曰)¶
(貴當易妻人情乎𢎞曰糟糠之妻/不下堂帝迴謂主曰事不諧矣)與妹宴飲(趙岐娶馬/融從妹融)¶
(嘗至其家與從妹宴飲作樂日夕乃出岐與友書曰馬/季長雖有名當世而不持士節三輔髙士未曾以衣裾)¶
(蔽其門岐曾讀周官二義/不通不往造之賤融如此)詩刺淫妹(南山刺齊襄公也/鳥獸之行淫乎其)¶
(妹南山崔崔雄狐/綏綏狐喻襄公)誣言淫妹(河南李淑卿為功曹應舉/孝㢘同時應人害之使婢)¶
(宣言淑卿淫其寡妹同舉人詣尹以骨肉相奸不合應/孝㢘淑卿杜門自絶女妹傷被淫名遂到府門自殺淑)¶
(卿亦自殺明己無&KR0317;也後三年霹靂/害淑卿者以其屍置淑卿冡前列子)妹能為文(關圖有/妹能文)¶
(每語人曰有一進士所/恨不櫛耳南楚新聞)妹能鼓琴(石奮家貧有丨丨丨/丨髙祖召為美人本)¶
<pb:KR3k0030_WYG_026-9a>¶
(傳/)妹能臨畫(李尚書公擇之妹能臨竹木/石等畫山谷有詩見姑姨門)妹能吟詩(近/世)¶
(婦人多能詩張奎妻荆公之/妹也佳句為最見慧女門)¶
姊妹夫貸於姊夫(郭林宗家貧初欲遊學無資就姊夫/貸五千錢乃逺至成臯從師授業併)¶
(日而食衣不蔽形常以蓋幅自障/出入入則護前出則掩後别傳)疎其妹夫(北齊鄭元/禮崔昻婦)¶
(弟也魏收昻之妹夫昂持元禮數詩示盧思道曰元禮/比來詩詠亦不減魏收思道曰未覺元禮賢於魏收且)¶
(知妹夫疎/於婦弟)殷謝名家(袁彦道有二妹一適殷深/源浩一&KR0408;謝仁祖尚世説)郗王道¶
術(晉班超為臨海太守與妹夫/王羲之邁世修黄老之術)權妹妻備(蜀先主初在/荆州孫權以)¶
(妹妻之妹才捷剛猛有諸兄之風侍婢百餘/皆執刀侍立先主每入心常凜凜法正傳)膺妹妻瑾¶
<pb:KR3k0030_WYG_026-9b>¶
(李膺祖修言鍾瑾好學/類我家以&KR0574;妹妻之)妹救其壻(庾希被誅将戮小弟/玉臺玉臺子婦宣武)¶
(女弟也突入號泣曰庾玉臺常因人脚短三寸當復/能作賊否宣武笑曰壻故自急遂原玉臺罪世説)妹¶
祭其夫(梁劉孝孺三妹並有才學第三妹適徐悱文尤/清拔所謂劉三娘也悱卒妻為祭文辭甚悲愴)¶
(悱父勉欲為哀辭/見此文乃閣筆)¶
詩集詞哀女弟(毁璧者豫章黄太史庭堅之所作也庭/堅以能詩致大名而尤以楚辭自喜然)¶
(以其有意於奇也太甚故論者以為不詩若也獨此篇/為其女弟而作蓋歸而失愛於其姑死而猶不免於水)¶
(火故其詞極悲哀而不暇於為作乃為賢於它語云朱/文公序毁璧兮隕珠執手者兮問過愛憎兮萬世一軌)¶
(居物之忘兮固常以好為禍羞桃茢兮飯汝有席兮不/嬪汝坐歸來兮逍遥采芝英兮禦餓俶善兮清明陽春)¶
<pb:KR3k0030_WYG_026-10a>¶
(兮玉冰畸於世兮天脱其纓愛媢人兮生冥冥弃汝陽/侯兮遇汝曽不如生未可以去兮殆其雛嬰衆雛羽翼)¶
(兮故粜傾歸來兮逍遥西江波浪何時平山涔涔兮猿/鶴同社瀑垂天兮雷霆在下雲月為晝兮風雨為夜得)¶
(意山川兮不可繪畫寂寥無朋兮去道如咫彼幽/坎兮可謝歸來兮逍遥增膠兮不聊此暇山谷)詩别¶
女弟(西風吹天雲項刻異秦越叔子從天來忽與同姓/别餞行在半塗一食三四噎遥遥馬嘶㫁芳草送)¶
(車轍引襟滿眼涙回首寸心折母氏孝且慈愛養數毛/髪諸兒恩至均如指孰可齕汝今始歸人綿綿比𤓰瓞)¶
(中畦不灌溉芳意還銷歇黄鳥止桑楚南山采薇蕨擇/婦既甚明寡取乃為恱我開賢女傳須已為汝説在宋)¶
(有伯姬潔身若冰雪下堂失傳母上堂就焚𤑔吾嘗嘉/惠康有婦皆明哲戮力事耦耕甘貧至同宂彼於視三)¶
(公其猶吹一吷雍容二南間此婦真豪傑男兒何有哉/今壯而善耋逢時秉鈞軸邂追把旄鉞富貴多禍憂朋)¶
<pb:KR3k0030_WYG_026-10b>¶
(黨相媒孽等之殻中遊巧者未如拙勿以貧賤故事人/不盡節母儀尊聖善婦道尚曲折葛生晚萋萋絺綌代)¶
(裘褐女工既有餘枕簟清煩暍誰言淮蔡逺曾不以日/月跂予升髙丘佇望飛鳥滅善懐詩所歌行人勿惜别)¶
(皇皇太史筆期汝書英/烈山谷寄别陳氏妹)¶
姊妹丈兒女迎拜(謝師厚廢居於鄧王左丞其妹壻奉/使荆湖枉道過之夜至其家師厚有)¶
(詩云倒箸衣裳迎户外盡/呼兒女拜燈前后山詩話)家風孝友(張叔和娶山谷之/季妹故山谷贈之)¶
(詩云張侯温如鄒子律能令隂谷黍生春有齋先生之/季女十年擇對無可人箕帚掃公堂上塵丨丨丨丨故)¶
(相/親)¶
　　嫂叔¶
<pb:KR3k0030_WYG_026-11a>¶
事類尊稱(嫂者丨嚴/之丨儀禮)無服(嫂叔之丨丨蓋推而/逺之也見檀弓上)不撫(嫂/丨)¶
(丨叔叔丨/丨嫂雜記)不問(嫂叔丨通/丨曲禮)稱嫂(四方謂亡婿為丘嫂丘/空也兄亡獨有嫂也或)¶
(云丘大也長嫂稱也顔師古/云史記丘字作巨皆大也)事嫂(事嫂見稱載籍非一/鄭仲虞則恩禮甚篤)¶
(顔𢎞都則竭誠致感馬援則見之必冠孔/伋則哭之為位唐書魏證嫂叔服議)援溺(嫂溺不/援是豺)¶
(狼也/孟子)為位(子思之哭嫂/也丨丨檀弓)嫂不為炊(蘇秦顦顇而歸妻不/下機嫂不為炊及為)¶
(秦相佩六國印歸昆弟妻嫂側目不敢視秦秦笑/曰何前倨而後恭也嫂謝曰見季子位髙金多也)嫂轇¶
羮釡(漢髙祖微時嘗與賔客過其丘嫂食嫂厭叔佯為/羮盡轇音歴釡客已去而視釡中有羮由是怨嫂)¶
(及立獨不封其子太上皇為言髙祖曰非/敢忘也為其母不長者封其子為葉頡侯)對客譽嫂(謝/朗)¶
<pb:KR3k0030_WYG_026-11b>¶
(父據早卒朗總角時病新起體羸未堪勞於叔父安前/與沙門支遁講論遂至相苦嫂王氏再遣信令還安留)¶
(使竟論王氏因出云新婦少遭艱難一生所寄唯在此/兒因流涕㩦朗去安謂座客曰家嫂詞情慷慨恨不使)¶
(朝士見/之晉書)自幼依嫂(東方朔少失父/母長養兄嫂)為嫂所嫉(陳平與兄/伯居伯嘗)¶
(縱平游學人或謂平何食而肥其嫂嫉平不親家産曰/食糠覈耳麥糠中不破者有叔如此不如無伯聞之遂)¶
(弃其/婦)奉嫂致恭(馬援奉嫂不/冠不入廬)奉嫂謹甚(趙𢎞智丨丨/丨丨孔帖)家¶
事咨嫂(王珪奉寡嫂丨/丨丨丨而後行)傭耕養嫂(後漢第五訪字子謀少孤/寡傭耕以養嫂並同上)¶
躬視嫂病(顔含字𢎞都嫂老失明含躬親省視病須蚺/蛇膽為藥含求不得有童子持一青囊授含)¶
(開視乃蚺蛇膽出户/化為青鳥嫂疾便愈)親為嫂服(嗚呼天禍我家降集百/殃我生不辰三歳而孤)¶
<pb:KR3k0030_WYG_026-12a>¶
(蒙幼未知鞠我者兄在死而生實維嫂恩視余猶子誨/化諄諄爰來京師年在成人屢貢于王名迺有聞念兹)¶
(鈍頑非訓曷因孰云此來乃睹靈車有志弗及長負殷/勤嗚呼哀哉昔在韶州之行受命于兄兄曰爾幼養于)¶
(嫂喪服必以朞今其敢忘天/實臨之韓愈祭嫂鄭氏文)報叔射牛(見兄/弟類)譏其别嫂¶
(阮籍嫂甞還家籍見嫂與之别/或譏之籍曰禮豈為我輩設耶)誣以盜嫂(直不疑為郎/朝廷毁不疑)¶
(日狀貌雖美善盜嫂不疑曰我無兄終/不自明○人或讒陳平盜嫂受金漢書)新婦配叅軍(王/渾)¶
(妻鍾氏字琰生子濟渾嘗共琰坐濟趍庭而過渾欣然/曰生子如此足慰人心琰曰若丨丨得丨丨丨為渾弟)¶
(倫也生子固/不翅如此耳)小郎囑新婦(王衍妻郭性貪鄙欲令婢路為/上擔□弟澄年十四諌郭以)¶
(不可郭大怒謂澄曰昔夫人臨終以丨丨丨丨丨不/以新婦囑小郎因捉其衣裾将撻之王澄力爭得脫)¶
<pb:KR3k0030_WYG_026-12b>¶
　　娣姒¶
事類妯娌(長婦謂稚婦為娣婦娣婦謂長/婦為姒婦今或云丨丨爾雅)介冢(介婦請/於冢婦)¶
(介婦無敢敵耦於冢婦不敢並行不敢/並命不敢共坐娣姒猶兄弟也記内則)兄弟妻(世皆疑/娣姒之)¶
(名皆以兄妻呼弟婦為娣弟妻呼兄妻為姒公羊傳曰/娣者何弟也是以其弟解娣自然以長解姒長謂身之)¶
(年長非夫之年長也左傳成十一年穆姜謂聲伯之母/為姒昭八年叔向之嫂謂叔向之妻為姒二者皆呼夫)¶
(弟之妻為姒豈計/夫之長幼乎爾雅)先後生(女子同出謂先生為姒後生/為娣鄭云同出謂俱嫁事一)¶
(夫也事一夫者以已先/生為姒後生為娣同上)順於娣姒(婦人女子丨和丨丨/丨則賢矣李翺楊烈)¶
(女/傳)恥為妯娌(太后以薛顗妻蕭氏及顗弟緒妻成氏非/貴族欲出之曰我女豈可與田舍女為妯)¶
<pb:KR3k0030_WYG_026-13a>¶
(娌邪或曰蕭氏瑀之姪孫國/家舊姻乃止通鑑唐髙宗)叔姒生男(伯石始生子容/之母走謁諸姑)¶
(曰長丨丨/丨丨左傳)弟婦主家(李光進弟光顔先娶而母委以家/事及光進娶母已亡弟婦籍貲貯)¶
(納管鑰於姒光進命反之曰娣逮事姑且/嘗命主家事不可改因相持泣乃如初)娣姒相親(王/渾)¶
(妻鍾氏字琰弟湛妻郝氏皆有徳行琰雖門髙與郝氏/相親重郝不以賤下琰琰不以貴陵郝時人稱鍾夫人)¶
(之禮郝夫/人之法)娣姒皆畏(髙祖太穆順聖皇后竇氏太后羸/老有疾而性素嚴諸丨丨丨丨莫)¶
(敢侍后事之獨/怡謹盡孝孔帖)不以為姒(聲伯之母不聘穆姜曰/吾丨丨妾丨丨左傳)泣見¶
吾姒(梁太祖皇后張氏已破朱瑾納其妻以歸后迎太/祖於封丘太祖告之后遽見瑾妻再拜后亦拜悽)¶
(然泣下曰兖鄆與司空同姓之國昆仲之間以小故興/干戈而使吾姒至此若不幸汴州失守妾亦如此矣言)¶
<pb:KR3k0030_WYG_026-13b>¶
(已又泣太祖為之感動/乃送瑾妻為尼五代史)¶
　　姑　(小姑/)¶
事類父姊妹(父之姊妹曰姑姑故也言於己為久故之/人也釋名丨之丨丨為姑王父之姊妹為)¶
(王姑曾祖王父之姊妹為曾祖王姑父之從姊妹為從/姑父之從父姊妹為從祖姑父之從祖姊妹為族祖姑)¶
(爾/雅)房中賔(丨丨内丨姑/姊妹也儀禮)姑及姊(問我諸丨遂/丨伯丨詩)姪從姑(初/晉)¶
(献公筮嫁伯姬於秦遇歸妹之暌史蘇占之日不吉歸/妹暌孤冦張之弧姪其從姑六年其逋逃歸其國而弃)¶
(其家明年其死於/髙梁之墟左僖)班彪姑(班婕妤彪/之姑也)陸家姑(張巡姊軍丨/中號丨丨)¶
魯姑存姪(魯義姑者野人之婦也齊攻魯至郊遥見一/人㩦一兒抱一兒及軍至乃弃抱者而抱㩦)¶
<pb:KR3k0030_WYG_026-14a>¶
(者将欲射之遂止而問曰所抱者誰之子對曰兄之子/所弃者誰之子曰巳子也妾見大軍至不能兩全遂弃)¶
(所生之子軍曰子之於母甚痛於心何弃所生而抱兄/子對曰子之於母私愛也姪之從姑公義也背公向私)¶
(妾不為也齊軍曰魯郊有婦人猶持節行况朝廷乎/遂囘軍不伐魯魯君聞之賜束帛號曰義姑列女傳)吕¶
姑怒姪(吕禄時出遊獵過其姑吕氏嬃大怒曰若為将/今棄軍吕氏今無處矣乃悉出珠玉寳器散堂)¶
(上曰母為他/人守也通鑑)幼養姑家(周世宗柴后兄守禮子幼從姑/長太祖家以謹厚見愛孔帖)¶
聘取姑女(温嶠喪婦從姑劉氏家有一女甚有姿慧姑/以屬公覔婿嶠自有婚意答曰佳壻難得但)¶
(如嶠如何姑曰何敢希汝也他日報云已得壻矣門地/粗可壻身名宦盡不減嶠因下玉鏡臺一枚姑大喜既)¶
(婚交禮女以手披紗扇撫掌大/笑曰我固疑是老奴也世説)却姑祠具(後漢桓&KR0110;姑/為楊賜夫人)¶
<pb:KR3k0030_WYG_026-14b>¶
(父鸞卒姑赴哀将至止於傳舍整飾從者而後入&KR0110;心/非之及姑勞問終無所言號哭而已賜遣吏因縣發取)¶
(祠具曄拒不受後每/至京師未嘗舍楊氏)作姑墓誌(陳君謂宗元日子之姑/孝於家移于我之長睦)¶
(于族施于我之黨是用賔而禮之如益者之友今則去/我已矣吾無以報焉他日嘗謂子慤而文願以為誌庶)¶
(幸而有知将安子之為也萇無恨矣遂哭而/受命書之以記于石柳宗元陳夫人權厝誌)¶
詩集曾姑(我之丨老丨爾之髙祖母爾祖未顯時歸為/尚書婦隋朝大業未房杜俱交友長者來在)¶
(門荒年自餬口家貧無供給客位但箕帚俄頃羞顔珍/寂寥人散後入怪鬂髪空吁嗟為之久自陳翦髻鬟粥)¶
(市充沽酒上云天下亂宜與英俊厚向切窺數公經綸人/亦俱有次問最少年虬髯十八九子等成大名皆因此)¶
(手下云風雲合龍虎一吟吼願展丈夫雄得辭兒女醜/秦王時在坐真氣驚戸牖及乎正觀初尚書踐台斗夫)¶
<pb:KR3k0030_WYG_026-15a>¶
(人常肩輿上殿稱萬壽六宫師柔順法/則化妃后至尊均嫂叔盛事垂不朽)壽親(大雛衘枝/來作亭小)¶
(雛銜實來種花兩雛反哺聲查查慈烏髪白爾成家梅/梁丹青射寒日梅英飛雪㸃親髪二雛同味如春酒壽)¶
(親一笑宜長久金玉滿堂空爾為有親舉酒世上稀生/育劬勞安可報折梅傾酒著斑衣山谷題徐氏姑壽梅)¶
(亭/)¶
小姑嘗食(三日入厨裏洗手作羮湯未諳姑/食性先遣小姑嘗王建新嫁娘詩)扶床(新婦/初來)¶
(時小姑始丨丨今日被駈遣小姑如我長迴頭語/小姑勿嫁似兄夫占樂府全篇見出妻同弃婦詞)¶
　　姨　(小姨/)¶
事類姨母(母之姊妹曰/丨丨爾雅)從母(從母之男子為丨丨晜弟/其女子為從母姊妹同上)¶
<pb:KR3k0030_WYG_026-15b>¶
號為癡姨(符承祖方用事親姻爭趍附以求利其從母/楊氏為姚氏婦獨否常謂承祖之母曰姊雖)¶
(有一時之榮不若妹有無憂之樂姊與之/衣服多不受由是符氏内外號癡姨通鑑)候問堂姨(狄/仁)¶
(傑為相有盧氏堂姨居午橋南别墅仁傑因侯盧姨安/否&KR0408;見表弟挾弓矢攜雉兎歸仁傑因啟姨曰某今為)¶
(相表弟有何願悉如其㫖姨曰相自為貴老姨止此一/子不欲令事女主甘守貧賤分外無所望也仁傑慙而)¶
(退朝野/僉載)¶
小姨同出(妻之姊妹丨/丨曰姨爾雅)維私(邢侯之姨譚公丨丨詩/姊妹之夫為私爾雅)息¶
媯吾姨(蔡哀侯娶于陳息侯亦娶焉丨丨/将歸過蔡蔡侯曰丨丨也左傳)秦國阿姨(謝/阿)¶
(蠻善舞上就按於清元殿寧王吹笛上羯鼔妃琵琶秦/國夫人端坐視之上戲曰樂籍今日幸得供奉夫人請)¶
<pb:KR3k0030_WYG_026-16a>¶
(一纒頭對曰豈有大唐天子阿姨無錢/用耶遂出三百萬為一局楊妃外傳)繼娶姨氏(見婚/姻類)¶
奬進姨子(何充字次道王導妻姊之子故少與王導善/為顯官嘗詣舍導以麈㞑指床呼充共坐曰)¶
(此是君/座也)¶
詩集詩寄姨弟(梁公曾孫我姨弟不見十年官濟濟大/賢之後竟陵遲浩蕩古今同一體比看)¶
(伯叔四十人有才無命百寮底今者兄弟一百人㡬人/卓絶秉周禮在汝更用文章為長兄白眉復天啟汝門)¶
(請從曾公梁公也説太后當朝多巧詆狄公執政在末/年濁河終不汚清濟國嗣初将付諸武公獨廷諍守丹)¶
(陛禁中冊決詔房陵前朝長老皆流涕太宗社稷一朝/正漢官威儀重昭洗時危始識不世才誰謂茶苦甘如)¶
(薺汝曹又宜裂土食身使門户多旌棨胡為飄泊岷漢/間干謁王侯頗歴抵况乃山髙水有波秋風蕭蕭露泥)¶
<pb:KR3k0030_WYG_026-16b>¶
(泥虎之飢下巉岩蛟之横出凊沘早歸/來黄汚人衣眼易眯杜甫寄狄明府)歌上姨母(姨母/李氏)¶
(崇徳君贈墨竹且令作歌夜來北風元自小何事吹折/青琅玕數枝灑落髙堂上敗葉蕭蕭烟景寒迺是神工)¶
(妙手欲自試襲取天巧不作難行看歎息手摩拂落勢/天嬌墨未乾往往塵晦碧紗籠伊人或用姓名達未必)¶
(全收俊偉功有能事便白首不免身為老畫工豈如崇/德君學有古人風揮毫李衞讓神筆衞夫人尚書郎李)¶
(充母以夫姓因稱李衛彈琴蔡琰方入室道韞九歳能/論詩龍女早年先悟佛奕棋仙客腐柯還吹笙仙子下)¶
(緱山更能遇物寫形似落筆不待施青丹尤知賞異老/蒼節獨與長松凌歳寒世俗寧知真與偽揮霍紛紛鬼)¶
(神事黄塵汚眼輕白日卷軸無人得覘視見我好吟愛/盡勝他人直謂子美當前身贈圖索歌追故事才薄豈)¶
(易終斯文所愛子猷𤼵嘉興不可一日無此君吾家書/齋傍青壁手種蒼琅十數百一官偶仕葉公城道逺莫)¶
<pb:KR3k0030_WYG_026-17a>¶
(致心𢡖戚我方得此興不孤造次卷置隨琴/書思歸才有故園夢便可呼兒開此圖山谷)¶
　　女子¶
事類處女(丨丨室子也白帖初如丨丨孫/子逾東家牆而摟其處子孟子)淑女(窈窕丨/丨琴瑟)¶
(友之/關睢)游女(漢有丨丨不/可求思漢廣)季女(誰其尸之有/齊丨丨采蘋)懷春(有女丨/丨吉士)¶
(誘之/詩)如玉(有女丨/丨同上)舜華(有女同車顔/如丨丨詩)邦媛(乃如之人&KR0006;/丨之丨也詩)¶
(美女/為媛)弄瓦(古者生女三日卧之床下弄之瓦磚而齋告馬/卧之床下明其卑弱主下人也弄之瓦磚明)¶
(其習勞主執勤也齋告先君/明當繼主祭祀也列女傳)設帨(女子生丨丨於門/右帨佩巾也禮)鞶¶
絲(女子生能言教/之丨丨女工禮)彤管(丨丨冇煒恱懌/女美詩靜女)願有家(女子生/而丨為)¶
<pb:KR3k0030_WYG_026-17b>¶
(之丨/丨孟)不雜坐(男女丨/丨丨禮)行於親(女子之丨丨丨也孝婦也/節母也義而慈止矣列女)¶
(傳/)笄而字(女子許嫁丨丨丨曲禮又女/雖未許嫁二十而笄雜記)治織紝(女子十/年不出)¶
(姆教婉娩聴從執麻枲丨絲繭丨丨組紃學女/事以共衣服觀於祭祀納酒漿籩豆菹醢内則)作門楣¶
(楊妃寵幸時有謡曰男不封侯女/作妃君看女却作門楣楊妃傳)從傅母(下堂必丨丨/丨保阿進退)¶
(則鳴玉佩/環列女傳)親姆師(顧復父母也長之如滋芳蘭之易茂/姆師教之如琢美玉之易成吕温集)¶
出必擁面(女子丨門丨丨蔽其丨夜/行以燭無燭則止内則)盜不過門(諺曰丨/丨丨五)¶
(女丨以女貧家/故也陳蕃傳)愛甚於男(張禹病帝臨圄因言臣有一/女丨女丨丨丨逺嫁張掖太)¶
(守蕭咸不勝父子私恩願相近/即徙咸為𢎞農太守西漢書)恨不為男(王肅女文義/過目則識祖)¶
<pb:KR3k0030_WYG_026-18a>¶
(司徒異之日興吾家者必此女矣/惜不為男王隱書晉文明皇后)作女博士(魏文帝甄/后九歳喜)¶
(書輒用諸兄筆硯兄言當丨丨丨丨耶后曰古者/賢女未冇不覽前世成敗不知書何以見之魏志)號女¶
中王(魏文帝郭皇后少而父永奇之曰此/乃吾女中王遂以女王為字同上)蔡琰才辨(蔡/琰)¶
(字文姬博學有丨丨又妙/於音律列女傳詳見琴類)道韞聰識(見姪/女類)漆室憂國(魯/漆)¶
(室邑之女過時未適人倚柱而嘯鄰婦曰子欲嫁乎曰/非也予憂者魯君老太子幼鄰婦曰此丈夫之憂也女)¶
(曰不然昔有客過係馬園中馬逸踐吾葵使吾終歳不/飽葵吾聞河潤九里漸洳三百步今魯國有患君臣父)¶
(子被其辱婦女獨/安所避乎列子)緹縈贖父(太倉令淳于公有罪當刑/無男有女五人當行罵其)¶
(女曰生女不生男緩急非有益其小女丨丨自傷悲泣/迺隨其父至長安上書願沒入為官婢以丨丨刑罪使)¶
<pb:KR3k0030_WYG_026-18b>¶
(得自新文帝哀憐其意/乃下詔除肉刑史記)荀灌突圍(荀崧都督荆州江北/諸軍屯宛杜曾引兵)¶
(圍之崧小女灌年十三帥勇士數十人逾城突圍夜出/且戰且前又為崧書求救於南中郎将周訪通監晉記)¶
竇女念亂(竇毅之女聞隋受禪自投堂下撫膺太息曰/恨我不為男子救舅氏之患毅及襄陽公主)¶
(掩其口曰汝勿妄言滅吾族毅由/是奇之及長以適唐公李淵陳記)曹娥投江(事見/江類)孔女¶
就刑(孔融被誅女年七歳幼弱得全寄他舍主人有遺/肉汁男渴而飲之女曰今日之禍豈得久活何顔)¶
(知肉味乎或言曹操收之女曰若死而有知/得見父母豈非志願乃延頸就刑列女傳)負土葬父¶
(有人無男而養七女父/亡丨丨丨丨方輿記)具饌延賔(周顗母李氏絡秀顗/父俊為将軍出獵遇)¶
(雨止李氏㑹其父兄不在絡秀聞俊至與婢於内宰猪/羊具饌甚辦不聞人聲俊怪使人窺之見一女甚美因)¶
<pb:KR3k0030_WYG_026-19a>¶
(求為妾父兄不許秀曰門户/殄瘁何惜一女遂許之史)¶
詩集嬌女(吾家有丨丨皎/皎頗白哲左思)弱女(丨丨雖非男慰/情良勝無陶)學母(丨/丨)¶
(無不為曉粧隨手抹移時施朱/鈆狼籍畫眉濶杜詳見愛子門)代父(唧唧復唧唧木蘭/當户織不聞機杼)¶
(聲但聞兒歎息問女何所思問女何所憶女亦無所思/女亦無所憶昨夜見軍帖可汗大㸃兵軍書十二卷卷)¶
(卷有爺名阿爺無大兒木蘭無長兄願為市鞍馬從此/替爺征晉木蘭詩木蘭丨丨去秣馬備戎行易却紈綺)¶
(裳洗却鈆粉粧馳馬赴/軍幕慷慨㩦干将同上)¶
　¶
　¶
<pb:KR3k0030_WYG_026-19b>¶
　¶
　¶
　¶
　¶
　¶
　¶
　¶
　古今合璧事類備要前集卷二十六¶
