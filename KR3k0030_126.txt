# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:05.112388
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 後集卷五十七
<pb:KR3k0030_WYG_126-1a>¶
欽定四庫全書¶
　古今合璧事類備要後集卷五十七¶
　　　　　　　　　　　　宋　謝維新　撰¶
　閣學門¶
　　總學士直學士¶
　歴代㳂革(國朝庶官之外别加職名所以厲行義文/學之士髙以備顧問其次與論議典校讎)¶
　(得之為榮選擇尤精元豐中修三省寺監之制其職/並罷滿嵗補外然後加恩兼職直龍圖閣省郎寺監)¶
　(長貳補外或領監司帥臣則除之待制雜學士給諌/以上補外則除之係一時恩㫖非有必得之理劉忠)¶
<pb:KR3k0030_WYG_126-1b>¶
　(肅公奏議元祐二年詔増復館職及職事官並許帶/職尚書二年加直學士中丞侍郎給舎諫議通及一)¶
　(年加待制石林燕語是時劉忘肅大摰上曰待制學/士以侍從顧問為職自祖宗以來極天下之選不為)¶
　(定員今不考治行不察流品幸而給諫以上則計日/而得之乞依元豐官制施行王巖叟亦進十不可之)¶
　(説以為待制祖宗之時其選最待出入朝廷讒一二/人今立法無定員將一年待制滿朝必有車載斗量)¶
　(之謡朝廷不以為然紹聖二年詔職/事官罷帶職非職事官仍舊續㑹要)¶
事類西班(宣和三年詔丨丨學士待制員多令中書省/具名取㫖以班圖觀之學士待制班在西故)¶
(曰西班/續㑹要)極選(劉摯上言待制學士以侍從顧問為/職自祖宗以來丨天下之丨同上)寶儲¶
(内閣丨丨促上邃/嚴之直夲朝牋表)邇聨(内閣丨/丨同上)延閣(再濟丨丨/之榮同上)¶
<pb:KR3k0030_WYG_126-2a>¶
　　總待制　餘並各見每閣條下¶
　歴代㳂革(唐永徽中命𢎞文館學士一人日待制於/武徳殿西門文明元年詔京官五品以上)¶
　(清官日一人待制于章善明福門先天末又命朝集/使六品以上二人隨仗待制永泰時勲臣罷節制無)¶
　(職事皆待制于集賢門凡十三人崔祐甫為相建議/文官一品以上更待制其後著著令正待制官日二)¶
　(人唐職林永泰元年敕裴冕等並集賢待制此始有/待制之所然則葢唐設官也國朝景徳元年置龍圖)¶
　(閤待制以杜鎬戚綸充並依舊充職祥符二年詔班/視知制誥列其下元祐令從四品掌侍從備顧問有)¶
　(所獻納則請到/或奏封續㑹要)¶
事類入閤(開成元年勑自今已後毎遇丨丨日次對官/未要隨班出並於東堦松樹下立待宰相奏)¶
<pb:KR3k0030_WYG_126-2b>¶
(事退令齊至香案前各奏本司公事左/右史待次對官奏事訖同出續通典)餐錢(永泰初詔/裴冕十三)¶
(人同於集賢院待制/特給丨丨以優其禮)次對(宣宗大中三年勑待制/官宜令與刑法官次對)候對¶
(後唐長興二年勑朔望入閤待/制丨丨一依舊規五代㑹要)清官(開元中每日以六/品以上丨丨兩人)¶
(待制於衙/内唐職林)文儒(代宗永泰中勲臣罷節制無職事乃令/待制於禁門書院間以丨丨公卿寵之)¶
備顧問(唐徳宗建中初自文官六品以上清望官毎日/二人更置待制以丨丨丨仍以延英南藥院故)¶
(地為/廨)咨時政(大和元年五月淮南節度檢校司徒平章/事王播入見召對於延英殿又召待制官)¶
(崔郾工部侍郎獨孤朗同對一刻時待制官虗設/其名未曽引覿及此屢召丨以丨丨焉續通典)創自¶
先天(延英待制丨丨/丨丨晏類要)日於武徳(紀元云永徽中詔許敬/宗毎丨待制丨丨丨殿)¶
<pb:KR3k0030_WYG_126-3a>¶
(此始有待/制之名)延英候對(憲宗元和九年因武元衡奏/正衙待制官詔於丨丨丨丨)文班¶
輪充(周顯徳中詔待制候對官/於丨丨内丨丨五代史)極天下選(學士待制自/祖宗以來丨)¶
(丨丨之丨不為定員今不考治行不察流品幸/而給諫以上則計日而得之劉忠肅公奏議)置在朝¶
聨(朕選通經術有行義之士訪對制閣參掌秘圖丨丨/内丨之丨本惟儒者之職胡文恭張昇充天章閣待)¶
(制/)非口舌任(范仲淹徙蘇州為天章閣待制還朝言事/愈亟宰相使人喻之曰待制官丨丨丨丨)¶
(也仲淹曰論思侍/臣職也余敢不勉)¶
　　龍圖閣　附學士　直學士　待制¶
　歴代㳂革(龍圖閣國朝大中祥符中建龍圖閣在㑹/慶殿西偏北連禁中閣東曰資政殿西曰)¶
<pb:KR3k0030_WYG_126-3b>¶
　(述古殿閣上以奉太宗御書御製文集及典籍圖畫/寶瑞之物㑹要及宗正寺所進属籍世譜四朝志有)¶
　(學士直學士待制直閣○學士大中祥符三年置以/杜鎬為之班在樞密直學士之上六年詔結銜在本)¶
　(官之上㑹要○直學士景徳四年置以杜鎬為之班/在樞密直學士之下祥符六年詔結銜在本官之上)¶
　(㑹要○待制景徳元年置以杜鎬戚綸為之並依舊/充職四年詔班在知制誥之下並赴内殿起居㑹要)¶
　(自改官制為學士初復之職或/知制誥平出除之官制舊典)¶
事類西清(元祐中蘇轍奏祖宗御集皆於丨丨建重屋/號龍圖天章寳文閣以藏其書為不朽計)¶
祕閣(用進丨丨之拜胡/文恭行歐陽脩制)¶
學士老龍(蔣樞密之竒為淮漕求字於徐守信徐書龍/字而闕三點蔣曰何書之不全也曰它日當)¶
<pb:KR3k0030_WYG_126-4a>¶
(為足此是歳寒計稱㫖除龍圖閣直學士及回/持前字見徐徐索筆為作三龍未幾遂進丨丨)奎象(中/禁)¶
(寳儲上應丨璧之丨先朝謨/訓逺同河洛之符東坡謝表)内閣(丨丨深/嚴同上)淵圖(丨丨祕/職蔡襄)¶
(行歐陽/公制)凝嚴之職(見寳文/學士門)羲圖之序(仍進丨丨丨丨賜/鄭溫伯辭龍圖學)¶
(士/詔)豈如一言(孔道輔論廢后事天下聳聞其風采近臣/獻詩十首執政請以為龍圖學士上曰千)¶
(首詩丨丨孔道輔/丨丨拜龍圖閣)冠於五閣(河圖遂在西清朝位丨丨/丨丨初寮除龎寅&KR0135;制)¶
龍圖老子(范文正公仲淹以龍圖直學士帥邠延涇慶/四路威徳著聞夷夏竦服熟戸蕃部率稱曰)¶
(丨丨丨丨中朝人士/亦以此呼之言行錄)學士奉祠(淳熙中林安宅/以丨丨丨丨)書閣之¶
拜(丨丨丨丨衆以/為宜東坡集)¶
<pb:KR3k0030_WYG_126-4b>¶
直學士貴班(延閣祕藏學士丨丨/淇水除李承之制)峻列(河圖寵名増丨/班丨曲阜行李)¶
(南仲辭免/不允詔)凝嚴(丨丨之職見/寶文學士制)清近(知鄧州陳堯咨㑹赦/當復龍圖閣直學士)¶
(真宗曰學士清近之職非/㑹赦可復祥符八年)赴内殿起居(景徳四年八月/以龍圖閣待制)¶
(杜鎬為龍圖閣直學士班在樞密直學士/之下待制知制誥之上並丨丨丨丨丨)至閣下撫慰¶
(真宗尤禮杜鎬上開樽酒親封題以賜鎬素不飲飲/之疾作上親丨丨丨手調藥丨丨令安卧乃歸同上)¶
待制美職(河圖丨丨曲阜龍/圖待制徐鐸制)近綴(改河圖之丨丨/同上除錢待制)並命¶
(戚綸字仲言時初創待制/與杜鎬丨丨物論榮之)廣内(河圖丨丨之職曲/阜除傅堯俞制)延閣¶
侍從(丨丨丨丨之職/行張商英制)内閣應對(丨丨丨丨之/職行王覿制)學士初復¶
<pb:KR3k0030_WYG_126-5a>¶
之職(見前/㳂革)¶
詩集羣玉(先朝丨丨殿冠珮環羣公神文煥王度喜色/見天容御榻誰復登帝書元自公緬懷弁服)¶
(士酬獻鳴瑽瑢陳后山/觀文忠公六一圖書詩)紫薇(冊府藏書在丨丨退朝/稽古助論思楊億詩)開¶
䇿府(羣玉天中丨丨丨神龜溫洛/薦圖書楊億龍圖閣觀御書)黄閣老(龍閣便為丨丨/丨周益公賀胡)¶
(邦衡除龍/圖學士)¶
　　天章閣　附學士　直學士　待制¶
　歴代㳂革(國朝天禧四年初建天章閣在㑹慶殿之/西龍圖閣之北明年仁宗即位修天章閣)¶
　(工畢奏真宗御製安於天章閣東曰羣玉殿西曰蘂/珠殿北曰夀昌殿南曰延康殿内以桃花文石為)¶
<pb:KR3k0030_WYG_126-5b>¶
　(柸之所以在位受天書祥符改曰天章取為章于天/之義天聖八年置待制慶㦄七年又置學士直學士)¶
　(㑹要周益公宏詞編題又有侍講○學士慶厯七年/初置在龍圖閣學士之下詔曰欽惟聖考濬𤼵宸文)¶
　(百篇森布於寳函三襲肇興於華閣肆予纂紹之始/務闡師儒之隆遂延勸講之臣欽佇論思之益掩玉)¶
　(府藏書之盛延金門待詔之才宜令廣侍從之員抑/亦副遹追之念特置天章閣學士直學士學士罕以)¶
　(命人迄仁宗世纔王摯一人官制舊典云天章閣只/除待制不除學士難稱呼也○直學士慶厯七年初)¶
　(置天章閣直學士在龍圖閣直學士之下㑹要○待/制天聖八年初置寓直於祕閣與龍圖逓宿尋命范)¶
　(諷鞠詠充職職官分紀○詔曰真宗皇帝躬上哲之/資據大寜之㑹受翠媯之瑞籙𤼵谷口之璿源勒銘)¶
　(喬封奠圭方澤烜赫景炎丕隆寳構凡經禮樂之制/纘成辰象之篇爰即禁圖肇新層閣榜以天章之號)¶
<pb:KR3k0030_WYG_126-6a>¶
　(煥乎䇿府之華宜擇推才俾參近著可特置天章閣/待制位龍圖閣待制之下○㑹要詔俯近危楹創崇)¶
　(層宇榜以天章之美冠於䇿/府之名宜建官聨並寘材彦)¶
事類西清(見龍/圖閣)䇿府(見待制/㳂革)¶
學士不除(見㳂/革注)難呼(同/上)玉府藏書(見㳂/革詔)金門待詔(同/上)凝¶
嚴之職(見寳文/閣學士)¶
待制西序(進職丨丨曲阜行黄/履天章閣待制云)内閣(進聨丨丨王岐/公除許亢制)禁¶
途(延對丨丨王岐/公除張友直制)延閣(丨丨侍從之邃曲阜行范/純禮復天章閣待制)識大¶
體(髙若納言古者三公坐而論道今二府對纔數刻安/能盡萬機宜賜坐從容如唐延英故事上以兹言丨)¶
<pb:KR3k0030_WYG_126-6b>¶
(丨丨擢拜天/章閣待制)待碩儒(萃帝文於寶締以丨丨/丨王岐公除張友直制)建官之署¶
(天聖八年詔煥乎堯言星羅而雲布繳如禹律/玉振而金相雖敦稽古之風未立丨丨丨丨)¶
詩集鳴玉(峩峩天中閣丨丨改新步/王荆公送元待制知福州)¶
　　寶文閣　附學士　直學士　待制¶
　歴代㳂革(國朝寳文閣在天章閣之東西序羣玉蘂/珠殿之北即舊日夀昌閣慶厯改曰寳文)¶
　(嘉祐八年英宗即位詔以仁宗御書御集藏于寳文/閣命王珪撰記立名治平四年神宗即位始置學士)¶
　(直學士待制恩賜依龍圖英宗御書附于閣㑹要宏/詞編題  學士治平四年初置以吕公著兼詔曰昔)¶
　(我祖宗咸有制作煥于簡編河漢昭回奎璧相映乃/規層宇遂在西清憲上帝藏書之府彰累朝稽古之)¶
<pb:KR3k0030_WYG_126-7a>¶
　(盛並揭嘉名以登峻望俾服凝嚴之職因為咨訪之/地寳文閣宜置學士直學士待制  直學士治平四)¶
　(年初置以邵必為以邵必為之㑹/要職畧  待制治平四年初置)¶
事類西清(見龍圖/閣門)帝府(見學/士詔)鈿軸寶函(丨丨丨丨/未終繙綠)白雲¶
紫氣(丨丨丨丨遽遂/上賓並同上)¶
學士在西清(乃規層閣邃丨/丨詳見㳂革注)　夢邃殿(治平三年予為/知制誥夏六月)¶
(丨丞相遣朱衣吏召命草某人為丨清丨學士制明年/五月丞相遣朱衣吏召當制舎人吕縉叔除邵不疑為)¶
(寳文閣學士後數日得承㫖張公所作詔云乃規層構/䆳在西清記去嵗之夢與詔文相合若符契焉春明退)¶
(朝/錄)大訓九歌(治平置學士等詔云丨/丨丨丨之重垂世其長)廣内秘室(丨丨丨/丨之藏)¶
<pb:KR3k0030_WYG_126-7b>¶
(詒謀无/極同上)¶
直學士嚴職(凝丨之/丨見前)近班(西清丨丨曲/阜吕嘉問制)奎文(丨丨寳訓/入直禁嚴)¶
(東坡答李/寳文啓)寶直(丨奎之/丨表類)¶
待制魁甲(章衡知澶州神宗曰卿為仁宗朝丨丨/寳文藏御集之處未始除人今處卿)禁途¶
(延閣丨丨曲/阜王汾制)近職(延閣丨丨/范純粹制)通籍(丨丨延閣同上/除王欽若制)侍從¶
之班(延閣丨丨丨丨/除李之純制)儒學之選(三聖圖書萃在延閣丨/丨丨士列職其中諷議)¶
(討論維時妙選除/蒋之竒制並同上)¶
　　顯謨閣　附學士　直學士　待制¶
<pb:KR3k0030_WYG_126-8a>¶
　歴代㳂革(國朝元符元年曽布鄧洵仁各申請建閣/詔翰林學士中書舎人撰閣名五以聞續)¶
　(建閣藏神宗御集以顯謨為名神宗大新政事故以/丕顯文王謨徽宗建中靖國元年詔以顯謨閣為熙)¶
　(明閣仍置學士直學士待制詔畧曰神宗皇帝言則/為文昭如雲漢寳之垂世炳若丹青仙馭升遐泰陵)¶
　(繼序乃眷祖宗之舊悉藏金玉之編邃在西清並崇/華宇爰咨邇列俾訪遺文鈿軸未終雲軿忽逺肆冲)¶
　(人之纂紹惟徃憲之欽承用揭嘉名乃延俊望詒謀/有逺豈徒琬琰之並陳與天无窮是惟奎璧之相照)¶
　(宜以顯謨為熙明閣續奉旨仍以顯謨為額此據周/益公宏詞編題而續㑹要云復顯謨舊名年月无考)¶
　(按次年已詔顯謨閣學士直學士如三閣故事復名/顯謨恐在此年崇寜元年詔顯謨閣學士直學士待)¶
　(制如三閣故事序位在寶文閣學士直學士待制之/下三年又詔以熙寜元豐功臣圖形於顯謨閣續㑹)¶
<pb:KR3k0030_WYG_126-8b>¶
　(要詔畧曰神宗御集㧾九千八百餘篇藏于禁閣揭/以顯謨所以丕昭聖作也維時功臣宜列于此其熙)¶
　(寜元豐功臣圖形於顯謨閣文學士建中靖國元年/置詔如三閣故事序位在寳  閣學士之下續㑹要)¶
　(士直學士建中靖國元年置詔序位在寶文閣直學/  之下續㑹要待制建中靖國元年置詔序位在寳)¶
　(文閣待制/之下同上)¶
事類熙明(見㳂/革)邃清(見㳂革/詔注)禁閣(神宗御集緫九千八/百餘篇藏于丨丨揭)¶
(以顯謨所以丕昭/聖作也圖功臣詔)寳宇(仰瞻丨丨崇寜圖/畫功臣顯謨閣詔)金玉之編(乃/眷)¶
(祖宗之舊悉藏丨丨丨丨邃在西清並崇/華宇爰咨邇列俾訪遺文改熙明閣詔)奎璧之照(詒/謀)¶
(有逺豈徒琬琰之並陳與天/無窮是惟丨丨丨相丨同上)¶
<pb:KR3k0030_WYG_126-9a>¶
　　徽猷閣　附學士　直學士　待制¶
　歴代㳂革(國朝大觀二年初建徽猷閣以藏哲宗御/集置學士直學士待制詔畧曰祖宗述作)¶
　(皆有寳藏之所參列廣内揭為嘉名世擇儒臣以資/訪納今将祗率成憲名以出信不可无所考也在詩)¶
　(有之君子有徽猷是唯詢徳之美而觀道之成其哲/宗御集建閣以徽猷為名並見續㑹要學士大觀二)¶
　(年詔置待直學士大觀二年/初置    制大觀二年初置)¶
事類寶藏(皆有丨/丨之所)嘉名(揭以/丨丨)擇儒咨訪(世丨丨臣/以丨丨納)詢徳¶
觀道(並見㳂/革詔)¶
學士西清之秩(峻丨丨丨丨龍/溪除詹乂制)¶
<pb:KR3k0030_WYG_126-9b>¶
直學士榮名(顧已班於次對且就進於丨/丨謂自待制而升直學士)崇資(徽閣西/清之丨)¶
(丨湖山吳/芾辭免制)¶
待制聨榮(次對西清實丨丨於法/從初寮除陳彦修制)陞班(丨甘泉法從之/丨龍溪除胡舜)¶
(陟/制)¶
　　敷文閣　附學士　直學士　待制¶
　歴代㳂革(國朝紹興十年置實錄院檢討朱翌申請/乞建閣以藏徽宗聖製詔閣以敷文為名)¶
　(中興㑹要詔畧曰徽宗宸章奎畫與詩書相表裏置/閣學士直學士待制等官職畧又中興㑹要詔畧曰)¶
　(徽宗宸章奎畫煥乎若三辰之文麗天垂光賁飾羣/物殆與詩書相表裏崇建層閣以嚴寳藏恭以敷文)¶
<pb:KR3k0030_WYG_126-10a>¶
　(為名宜置學士直學士待制直閣以次列職備西清/之咨訪為儒學之華寵其著于令  學士  直學士)¶
　(待制並紹/興十年置)¶
事類奎畫(宸章丨丨與/詩書相表裏)寳藏(崇建層閣以嚴/丨丨並紹興詔)¶
學士咨訪(見㳂/革詔)華寵¶
直學士奎文之直(内閣寶儲學士最為髙選云云進丨丨/丨丨湖山吳芾辭免敷文直學士奏狀)¶
延閣之華(丨丨丨丨班/聨愈峻同上)¶
　　煥章閣　附學士　直學士　待制¶
　歴代㳂革(國朝淳熙間建藏髙宗御製詔畧曰載稽/帝世之隆无若堯章之煥因揭名於層宇)¶
<pb:KR3k0030_WYG_126-10b>¶
　(仍列職於清廂制學士十直學士並淳熙十瑞/五年詔置  待  淳熙  五年置初除劉國)¶
事類堯章(見官/制)邃閣(堯章丨丨/淳熙批答)¶
學士列職清廂(見㳂/革詔)¶
　　華文閣　附學士　直學士　待制¶
　歴代㳂革(國朝慶元二年置藏孝宗御製詔曰朕惟/孝宗皇帝睿闡聖圖粹昭王度經緯天地)¶
　(道存灝噩之書鼓舞風雷仁盪溫縕之命寫之琬琰/炳若丹青太微三光之庭丕闡巢之勢上帝羣玉之)¶
　(府邃通龍紀之聨寳典謨訓誥之垂黻禮樂刑政之/用華協堯章之煥文光舜哲之明典輯鴻徽禮嚴燕)¶
　(翼以華文為名置學士直學士待制直閣式遵形獻/寵陟儒英庸飭攸司其刋諸令  學士  直學士)¶
<pb:KR3k0030_WYG_126-11a>¶
　(待制並慶元/二年詔置)¶
事類媯閣(慶元/批答)儒英(寵陟/丨丨)¶
學士穹班(陞媯閣之穹/班慶元批答)華閣(丨丨増學士/之寵同上)¶
　　寶謨閣　附學士　直學士　待制¶
　歴代㳂革(國朝嘉泰二年八月置以藏光宗御製/學士  直學士  待制並嘉泰二年置)¶
　　寶章閣　附學士　直學士　待制¶
　歴代㳂革(國朝寳慶二年詔置藏寜宗御製/學士  直學士  待制並同上)¶
　¶
<pb:KR3k0030_WYG_126-11b>¶
　¶
　¶
　¶
　¶
　¶
　¶
　¶
　古今合璧事類備要後集卷五十七¶
