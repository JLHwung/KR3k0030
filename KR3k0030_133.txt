# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:05.268261
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 後集卷六十四
<pb:KR3k0030_WYG_133-1a>¶
欽定四庫全書¶
　古今合璧事類備要後集卷六十四¶
　　　　　　　　　　　　宋　謝維新　撰¶
　國使門¶
　　國信使¶
　歴代㳂革(漢髙祖遣樓敬使匈奴結和親約此中國/與北敵通使之始也歴代間有之國朝之)¶
　(興太祖平一海内契丹勢弱開寶七年使耶律琮遣/雄州孫全興書願講和好明年遣使克妙骨謹思奉)¶
　(書自是使命始通會要云命使並取㫖選差令著為/令○我朝遣西上閤門使郝崇信太常丞吕端為使)¶
<pb:KR3k0030_WYG_133-1b>¶
　(此報聘也復遣秘書省校書郎直使館宋準假朝請/大夫少府監殿直郝文度假右衛率為契丹國信使)¶
　(○先是正使以武臣副使以文臣至是始以文臣為/正武臣為副先是奉使不借官至是始借官○是時)¶
　(以國信為名未有賀正之目也又明年太宗即位命/馮正張玘為沛繼好未有告登寶位之名也太平興)¶
　(國二年命李續為契丹正旦使而賀正之名自此始/景徳澶淵之役二年命周漸為契丹生辰使而生辰)¶
　(之名自此始不特此也國母亦有生辰正曰使○是/年孫僅為生辰使韓國華為正旦使會要謂乾興元)¶
　(年張師徳為契丹國母生辰使以為國母生辰命使/自乾興始按景徳二年已遣國母生辰使豈得謂自)¶
　(乾興始葢謨○真宗上仙遣薛貽廓使於是有告哀/之名遣薛田使於是有遺留禮物之名遣任中行於)¶
　(是有告登寶位之名遣劉鍇趙賀使於是有皇太后/皇帝迴謝禮物之名慶厯中契丹遣使求闗南地富)¶
<pb:KR3k0030_WYG_133-2a>¶
　(弼増幣與平因為報使嘉祐三年契丹母蕭氏卒遣/朱處約為祭奠使李師中為弔慰使建中靖國六年)¶
　(命張舜民為遼國賀登位國信使自是使名益衆矣/○已上用會要續會要纂緝○建炎中興未和則有)¶
　(祈請使通問使○建炎元年遣傅雩為祈請使王倫/為通問使○已和則有報謝使○八年韓肖胄嘗為)¶
　(之○紹興十二年沈昭逺充生辰使楊愿充正/旦使自是嵗遣金國生辰正旦使焉中興會要)¶
事類専對(使於四方不能丨丨/雖多亦奚以為語)不辱(使於四方丨/丨君命語)客使¶
(晉士文伯讓子産曰以弊邑刑政之不脩冦盗充斥是/以命吏人完客所館髙其閈閎厚其墻垣以無憂丨丨)¶
(左/傳)歸客(隨絶域之聘人領天/隅之丨丨白六帖)結轍(文帝二年詔使者冠/葢相望丨丨於道以)¶
(諭朕意/於單于)賜裝(陸賈使南越尉佗丨賈/槖中丨直千金本𫝊)擁節(使匈奴中郎/將丨丨秩比)¶
<pb:KR3k0030_WYG_133-2b>¶
(二千石/漢舊儀)持節(元鳯四年詔傅介子/丨使丨誅斬樓蘭王)請纓(終軍丨受長丨/必霸南越王而)¶
(致之/闕下)揚旌(丨丨土疆反駕奔命有所啟/奏多叶便宜白集元&KR0876;制)報使(後漢永平/八年遣越)¶
(騎司馬鄭衆/丨丨比單于)夷使(四丨之丨/白六帖)臣節(路温舒願給厮養暴/首方外以盡丨丨)¶
清徳(歸崇敬字正禮大厯初充吊祭/册立新羅使東夷𫝊其丨丨)入窮廬(匈奴詰漢/使不去節)¶
(不黯面不丨丨丨王烏習胡事乃/去節黯面單于愛之遣子入侍)入玉門(班超仲叔久/在絶域思土)¶
(上疏願生丨丨/丨闗帝從之)使牧羝(蘇武字子卿使匈奴匈奴欲降/武乃幽武置大窖中絶不飲食)¶
(天雨雪武卧齧雪與旃毛幷咽之數日不死乃徙北海/上丨丨丨武杖節牧羊卧起操持節毛盡落武留匈奴)¶
(十九年始以强壯/出及還鬚髪盡白)得鴈書(匈奴與漢和親漢求武等匈/奴詭言武死後漢使復至匈)¶
<pb:KR3k0030_WYG_133-3a>¶
(奴武夜見使者教之謂單于言天子射上林中丨丨足/有係帛丨言武在某澤中使者以讓單于單于驚謝漢)¶
(使遣/武歸)典屬國(歸為丨丨/丨同上)義陽侯(𫝊介子以馬監求使大/宛因詔責之樓蘭龜兹)¶
(遂帥吏斬之/還封丨丨丨)愽望君(張騫使外國絶/丨源封丨丨)定逺侯(班超使西/域封定逺)¶
(侯/)稱逢堯(突厥黙啜請尚主和逢堯以御史中丞攝鴻/臚報可黙啜遣頡利來曰詔送金鏤鞍具乃)¶
(塗金非天子意請罷和議逢堯曰我大國使不受我辭/可徹去乃牽持其人謂曰漢法重女壻而送鞍且欲安)¶
(且久不以金為貴可汗貪金而不貴信耶黙啜聞曰漢/使至吾國衆矣斯食鐵石人不可易因備禮以見逢堯)¶
(黙啜信之再拜稱臣遣子/入朝唐興奉使者丨丨丨)慕蘇武(崔敦禮字安上少丨/丨丨為人故屢使突)¶
(厥前建明/充㑹事機)和吐蕃(韋愉徳宗嗣位選使絶域者擢倫太/常少卿充丨丨丨使倫至諭天子威)¶
<pb:KR3k0030_WYG_133-3b>¶
(徳贊普順説乃入/獻還進太常卿)使回鶻(栁晟為將作監丨丨丨奉冊/立可汗逆謂曰屬聞可汗無)¶
(禮自大去信自强去禮信不能為何足/奉中國乎可汗諸貴人愕然駭皆跪伏)不辱命(胡誕太/和公主)¶
(降回鶻以檢校工部尚書為和親使次漢南虜人欲屈/脅之且言使者必易唐服又欲主便道疾驅者誕固不)¶
(從以唐官儀自/將訖丨丨丨)不私覿(憲宗元和七年制入蕃使丨得/與丨丨正員官量别支給以克)¶
(私不舊使絶域者許賣正員官十餘員取貲/以備私覿雖優假逺使殊非典法故革之)會盟使(李/揆)¶
(為盧杞所惡用為入幕丨丨丨揆辭老恐死道路不能/逹明命帝惻然杞曰和戎者當練朝廷事非揆不可異)¶
(持年少揆者不敢辭至蕃酋長曰聞唐有第一人/李揆公是否揆畏留因紿之曰彼李揆安肯來耶)西征¶
記(韋洪機使西突厥冊拜同俄設為可汗會石國叛道/梗三年不得歸裂裾録所過諸國風俗物産為丨丨)¶
<pb:KR3k0030_WYG_133-4a>¶
(丨丨比還太宗問/外國事即與其書)為講說(新羅告急諸子奢充使太宗/曰海夷頗重學問卿為大國)¶
(使必勿籍其束脩丨之丨丨使/丨稱㫖當以中書舍人待卿)歸要領(丨丨丨於闕下/納斥堠於疆外)¶
(元和/制誥)可使絶域(漢武帝詔州部察吏民有茂材/異等丨為將相及丨丨丨者)奉使有¶
指(馮奉/世𫝊)服一介使(丨丨丨之丨合兩君之忻/者左右之臣也賈誼新書)秩二千石¶
(使匈奴以中郎將擁/節丨丨丨丨漢儀)漢節不失(使月氏匈奴得之留騫/十餘載持丨丨丨丨𫝊)¶
(本/)漢使安屈(匈奴脅蘇武令拜武不從以刀臨之/武曰堂堂漢節不能失於四夷哉)丁年¶
奉使(丨丨丨丨白首而/歸李陵與蘇武書)單車之使(丨丨丨丨出禮義之/鄉入無知之俗同上)¶
為世使表(杜欽訟白奉世功曰奉世信命殊/俗威功  著丨丨丨丨馮奉世𫝊)奉使之首¶
<pb:KR3k0030_WYG_133-4b>¶
(元和制誥云獨以張博望𫝊介/子為丨丨丨丨明取才之難也)使益得職(漢自式師伐/大宛之後西)¶
(域震懼漢丨/者丨丨丨)使不去節(漢楊信丨匈奴信崛强丨/肯丨丨乃坐於穹廬外)樓蘭¶
刺死(先是龜兹丨丨皆嘗殺漢使者元鳯中介子使大/宛因詔令責樓蘭龜玆國至皆謝服龜兹言匈奴)¶
(使在此介子因率其吏士共斬匈奴使者還奏拜為中/郎介子謂大將軍霍光曰丨丨龜兹數反覆不誅無所)¶
(懲艾龜兹道逺且驗之於樓蘭於是白遣之介子齎金/幣以賜外國為名至丨丨樓蘭王不親介子介子陽引)¶
(去以金幣示譯繹報王王貪漢物求見使者介子與飲/陳物示之飲皆醉介子曰天子使我私報王王隨介子)¶
(入帳中勞語壯士從後丨之立丨介子諭以三負漢罪/遂持王首還詣議者咸嘉其功下詔封介子為義陽侯)¶
(前漢介/子推𫝊)郅支斬首(元帝時陳湯數求使外國遷西域副/校尉與甘延夀俱出無是丨丨單于)¶
<pb:KR3k0030_WYG_133-5a>¶
(殺漢使等湯沉勇有大志喜立竒功乃矯制發城郭諸/國兵車師戊巳校尉屯田吏士前至郅支城四面鬬擊)¶
(單于彼創死軍候假丞杜勲丨單于丨湯上疏乞懸首/槀街以示萬里丞相御史惡其矯制皆不與湯既至論)¶
(功中書石顯丞相匡衡以為擅興師矯制幸得不誅如/復加爵則後奉使者生事蠻夷為國招制議久不决宗)¶
(正劉向上疏云論大功者不録小過舉大美者不疵細/瑕于是下詔赦延夀湯罪封延夀為義成侯湯爵闗内)¶
(侯前陳/湯𫝊)異於他使(選可使外國者奉世曰敬之丨丨/丨丨敬之杜欽也漢馮奉世𫝊)馳¶
中郎使(其後匈奴爭立日遂來降乃詔有司丨/丨丨之丨盡法度以臨之後漢匈奴𫝊)亢一方¶
任(丨丨丨之丨盡去/凶之狀終軍𫝊)使如班超(班超使鄯善知北虜徑/來夜斬匈奴使後更選)¶
(使之西域上曰丨丨丨/丨何故不遣而更選乎)罵死匈奴(朱建之子為中大夫/使匈奴單于元禮丨)¶
<pb:KR3k0030_WYG_133-5b>¶
(單于遂丨/丨丨中)口伐可汗(唐鄭元璹字徳芳突厥攻太原詔/持節往勞既至狄以不信咎中國)¶
(元璹隨語折讓乃數其背約突厥愧服因謂頡利曰突/厥得唐地無所用唐得突厥不可臣而使兩不為用而)¶
(用功伐何哉若偃旗接好則好玉重幣一歸可汗且唐/約可汗為兄弟使馹䘖箠於道今坐受其利不肯乃蔑)¶
(徳貽怨自取勞苦若何頡利引還太宗賜書曰知公丨/丨丨丨邊火遂息朕何惜金石賜于公哉元璹五聘絶)¶
(域帝勞之曰卿不辱於/虜可輩蘇武張騫乎)五聘絶域(見/前)三使絶域(唐張薦/字孝舉)¶
(占對詳辨/丨丨丨丨)喻國威信(唐婁師徳因使吐蕃丨丨/丨丨開陳利害狄為畏悦)銜國威¶
靈(唐儉使突厥還太宗謂曰頡利可取/乎儉曰丨丨丨丨庶有成功本𫝊)金埋幕下(杜暹/使狄)¶
(狄以金遺暹暹因辭左右曰公使絶域不可失戎心/乃受焉隂埋幕下已出境乃以文俾取之突厥大驚)河¶
<pb:KR3k0030_WYG_133-6a>¶
邊木下(趙璟入蕃副使謂二張判官曰前㡬里合有河/丨丨丨丨合有一官着驂立既而悉然二張問)¶
(之趙曰某年三十前已/夢此行亦不怨他時相)中舍待卿(見前為講/説下注)留為待制¶
(員半千使吐蕃得行武后曰久聞爾名境/外事不足行宜丨丨丨丨即詔入閣供奉)地聴終身(事/落)¶
(蕃未還有親屬同居其身分之丨六年乃追身還之曰/人便充給即身死王事者子孫雖未成丁亦不追戰塲)¶
(人篤疾亦不追咸/丨丨丨也白六帖)人依舊貫(沒蕃得還及化外歸朝者/聴在州鎮給衣食具狀送)¶
(省奏聞化外人於寛鄉附貫安置落蕃/丨丨丨丨無舊貫任於近親附貫同上)再使如㫖(徳宗/選使)¶
(絶域者以韋倫充和/吐蕃使丨丨丨丨)益敬吾使(授冊與節臨軒遣之庶/乎逺而光華且使絶俗)¶
(殊鄰丨丨/丨丨也)回紇皆拜(李涵持節送公主於回紇暑董晉/判官丨丨恃有倨因問嵗市馬而)¶
<pb:KR3k0030_WYG_133-6b>¶
(唐歸我賄不足何也晉曰我非無馬而與爾為/市為爾賜者不已多乎衆丨南面丨不敢有言)回紇約¶
和(蕭昕大厯中持節弔回紇回紇恃功廷讓昕曰乃中/國亂非我無以平奈何市馬不時歸我直昕曰僕因)¶
(懐恩我之叛臣爾與連禍又因吐蕃暴我鄰甸天舍其/𠂻吐蕃敗北回紇悔懼叩頸乞和非天子恤舊功則隻)¶
(輪不得出塞下孰為失信者/丨丨大慙悔遣使者丨丨)主為加禮(李義琰使高麗/其主據榻召見)¶
(義琰不拜曰吾天子使可當小國/之君柰何倨見我丨詞屈丨丨丨)狄懼其言(商侑使回/鶻可汗驕)¶
(甚盛陳甲兵欲以使者侑不為屈己傳命狄責其倨宗/言欲留不遣衆色怖侑徐曰可汗唐壻欲坐屈使者拜)¶
(乃可汗無禮非使臣倨/也丨丨丨丨不敢逼)具陳狄情(催倫應以右庶子使/吐蕃狄皆約以二嵗)¶
(執倫至涇州逼為書約城中降倫不從更囚邏娑城閲/六嵗不屈乃還代宗見之為感動嗚咽即丨丨丨丨偽)¶
<pb:KR3k0030_WYG_133-7a>¶
(山川險易指畫/帝前人服其詳)竒表専對(大戎請和上問能使絶域者/君以丨丨有丨丨材膺選劉)¶
(禹錫吕/温集序)坐貶獨免(温與韋執誼厚因善王叔文以侍御/史副張薦使吐蕃㑹順宗立薦卒于)¶
(狄狄以中國有䘮留温不遣時叔文秉權與㳺者皆貴/顯温在絶域不得遷常自悲元和初乃遷而栁宗元等)¶
(皆丨丨温/丨丨同上)匍匐拜伏(李義琰使高麗不拜及義琛再使/亦坐召之義琛丨丨丨丨時人由)¶
(是見兄/弟優劣)改國信司(國初雍州當用兵之際有機宻事擇/馴謹吏主之號機宜司及契丹請和)¶
(丨為丨丨/丨見職畧)賜宴館例(景徳三年命節度使石保宴射于/玉津園自後皆命樞宻或師臣主)¶
(之及契丹使辭歸丨丨于崇徳殿日遣近/臣館于班荆丨自是嵗以為丨四朝國史)有臣如此(張/方)¶
(平神宗時使契丹契丹主/顧左右曰丨丨丨丨佳哉)前無古人(王奉信使比國肄/射都亭首破的館)¶
<pb:KR3k0030_WYG_133-7b>¶
(人吾譯者曰尚書得非黒王相公子孫乎謂弧矢之妙/侔武恭公徳用也又妙於筆法擯與使有求書與之趨)¶
(而謝曰所謂丨丨丨/丨後無來者言行録)投兵聴命(唐恪䍧何獻地命往撫/諭夷人始自疑𠂻甲以)¶
(逆之恪盡徹兵衛獨將騶卒數十人往夷人望見歡/呼丨丨丨丨感泣拜舞曰不圗今日得沾聖化同上)信¶
以成命(辛仲甫字之翰太平興國初奉使契丹契丹主/問黨進何如人仲甫曰國異人間出黨進何足)¶
(道哉契丹主欲留之仲甫曰丨丨丨丨屈/義不可留仍有死而已契丹主竟不能)父子仍使(韓琮/字仲)¶
(文仁宗朝為脩起居注使契丹敵主問其家世琮言父/在先朝以嘗持禮來狄王喜曰與中國通和久丨丨丨)¶
(奉丨宜酌酒勸我琮率同使者五人起勸敵主亦離/席酬之既還宰相陳執中以為生事出知滑州本𫝊)陪¶
臣升使(沈起字興宗奉使契丹至其庭其著位與西夏/使同班起曰西夏丨丨不當與王人齒辭不就)¶
<pb:KR3k0030_WYG_133-8a>¶
(列力爭遂丨本朝/丨者班並同上)不知無害(孔道輔使契丹狄主約以/大巵曰天寒飲此可以致)¶
(和氣道輔曰丨丨固丨丨既還言者以為生事他日仁/宗問之曰契丹新為黒水所破勢甚蹙臣恐其益慢中)¶
(國故荅以此/仁宗然之)通好不易(劉敞字原父奉使契丹敞博聞/疆記素知狄山川道里狄自言)¶
(北至桞河回曲千餘里敞問曰自松亭趍栁河甚徑不/數日可至中都何不道此而道彼狄相顧驚愧曰誠如)¶
(公言自丨丨以來置驛如此/丨敢丨也使還知楊州同上)繪西域圖(盛度字公量為/三司户部判官)¶
(奉使陜西參贊漢唐故地丨/為丨丨丨以獻東都事畧)答本朝厯(蘇頌充北朝生/辰使在狄中遇)¶
(冬至本朝厯先北朝一日北人問公孰是丨曰厯家筭/術小異遲速不同謂如亥時節氣當交則猶是今夕若)¶
(踰數刻即為子時為明日矣或先或後/各從丨丨之丨可也敵深然之言行録)依借位服(祥符/二年)¶
<pb:KR3k0030_WYG_133-8b>¶
(詔先充北朝國信使者毎有北朝人/到闕並丨所丨官丨丨色班坐宴)升本朝班(見前陪/臣升使)¶
(注/)論増幣獻納(富弼仁宗朝使契丹既至劉六符館之/往返十數皆論割地弼示必不可狀虜)¶
(専欲増幣曰南移我書當曰獻否則曰納弼爭不可聲/色俱屬敵於是留増幣誓書復使邪律仁及六符以其)¶
(國誓書來且求獻弼奏曰臣既以死拒之敵氣/折矣仁宗從之増嵗二十萬而契丹平言行録)曰嵗賂¶
細事(曹利用景徳初契丹南牧真宗親御六軍契丹求/和以利用使于兵間奉書以行真宗曰契丹如貪)¶
(嵗賂乃國家細事或求闗南之地當以理絶之利用對/曰敵若妄有所求臣不敢生還利用見敵果首及闗南)¶
(地利用曰割地之議死不敢聞虜度不可屈遂决通/好之議往往仍嵗遣銀絹三十萬成約而還同上)酌¶
飲少年狀元(王拱辰字君貺至和三年以三司使聘契/丹見其主於混同江設宴垂釣每得魚必)¶
<pb:KR3k0030_WYG_133-9a>¶
(丨酒丨客親鼓琵琶以侑/謂其相曰  丨丨丨丨)聚觀南朝狀元(許將字仲元/奉使契丹涉)¶
(北境居人騎屋棟丨/丨曰看丨丨丨丨)韓愈送殷侑使回鶻序(唐受天命/為天子凡)¶
(四方萬國不問海内外無大小咸臣順於朝時節貢水/土百物大者特來小者附集元和睿聖文武皇帝既嗣)¶
(位悉治方内就法度十二年詔曰四方萬國惟回鶻於/唐最親奉職尤謹丞相其選宗室四品一人持節往賜)¶
(君長告之朕意又選學有經法通知時事者一人與之/為貳由是殷侯侑自太常博士遷尚書虞部員外郎兼)¶
(侍御史朱衣象笏承命以行朝之大夫莫不出餞酒半/右庶子韓愈執盞言曰殷大夫今人適數百里出門惘)¶
(惘有離别可憐之色持被入直三省丁寜顧婢子語刺/刺不能休今子使萬里外國獨無㡬㣲出于言面豈不)¶
(真知輕重大丈夫哉丞相以子應詔真誠知人士/不通經果不足用於是相屬為詩以道其行云)老泉¶
<pb:KR3k0030_WYG_133-9b>¶
送石昌言北使引(昌言舉進士時吾始數嵗未學也今/子餘年來京師而昌言官兩制乃為)¶
(天子出使萬里外彊悍不屈之虜建太斾從騎數百送/車十乘出都門意氣慨然自思為兒時見昌言先府居)¶
(旁安知其至此大夫夫生不為將得為使折衝口舌之/間足矣往年彭任從富公使還謂我言曰既出境宿驛)¶
(亭間人馬數萬騎馳過劍槊相靡終夜有聲從者怛然/失色及明視道上馬掉向心悼不自禁凡彼之所以誇)¶
(耀中國者多此類也昔者奉春君使冒頓壯士大馬皆/匿不見是以有平城之役今之匈奴吾知其無能為也)¶
(孟子曰説大人則藐之/况於夷狄請以為贈)胡致堂論遣使劄(臣聞宰相張/浚有論使事)¶
(為兵家機權與臣所論事理不同今何蘚遂行不可救/止臣待罪再三終未曉浚之説且粘罕總師二十餘年)¶
(破大遼弱我宋雖無逺畧亦精於用兵其所行事盡詭/詐也今我之虚實彼豈不知尚須卑辭執謙然後足以)¶
<pb:KR3k0030_WYG_133-10a>¶
(驕其心示弱屈服然後足以平其怒乎此遣使之無益/一也庚戌後不遣使北兵亦不來及癸丑遣使則鈎引)¶
(北使入國熟視而去去不旋踵而淮南之警奏至矣此/遣使之無益二也前我所遣四輩皆朝廷之選侍從之)¶
(臣聞其入冦晝夜驅遞畧無禮節及見粘罕坐受欺紿/忽忽而歸未嘗得其要領也而况何蘚一使臣其何能)¶
(任覘國之事乎此遣使之無益三也昔富弼之使也以/一言息南北百萬之兵可謂偉矣使歸行賞遷進官職)¶
(弼方以中國未能用兵徒賴使人口舌辨争為莫大之/恥終不肯受其識度如此乃可辦國今奉使者首先論)¶
(其私事祈求恩澤一一足意而後行所慮卑近與市井/之人無異尚能明目張膽不辱君命乎此遣使之無益)¶
(四也萬一契丹臨以兵威肆其恐脇使人必不能就死/則反以我之情告之是自敗也死生之際惟烈士不懼)¶
(曽謂何蘚而能之乎此遣使之無益五也契丹之所大/欲者誰不知之既有無厭之心正使劉豫明日就亡今)¶
<pb:KR3k0030_WYG_133-10b>¶
(日亦必赴敵而况豫賊祈哀乞援秋高棗熟來冦何疑/此不待窺覘自可坐照於一堂之上也此遣使之無益)¶
(六也今淮以北劉豫自以為其封疆矣河之北粘罕自/以為其土宇矣使者之行豈能乗風馭雲征至北廷哉)¶
(必渡清河之阻經濁河之限然後能至也去冬下詔罪/狀劉豫明其為賊謂豫肯賔吾使人逹之北廷哉臣恐)¶
(戎伐凡伯則有之矣此遣使之無益七也今我與金之/勢如兩家有沒世之怨一弱一强强者侵陵不休弱者)¶
(必固其門墉嚴其戒備待時而動庶能有濟乃欲一僕/夫啖以酒肉恱以金帛適足以重吾之弱増彼之强而)¶
(已此遣使之無益八也自古兵强馬衆玩戒不戢而無/自焚之變者此五胡英傑勒曜垂珪之所難也粘罕好)¶
(財貪色兇殘不義特盗賊之靡耳非有保國永世兼并/天下之術也度其精兵壯者老老者死其馬之齒日已)¶
(長矣其謀臣志滿意得况酣乎子女玉帛之間不越數/年即有禍敗此易見也萬一今冬黨助豫賊昧於一來)¶
<pb:KR3k0030_WYG_133-11a>¶
(陛下申嚴將士據大江之險以禦之彼再而衰三而絶/必矣卜之勝負兵家之常今未有兵交之形而遽自納)¶
(侮以示畏恐情見力屈當反為所乘非兵家形格勢禁/之法此遣使之無益九也夫和人之心迎合粘罕之意)¶
(為身謀而已陛下寤寐賢才日昃思治菲衣節食卑宫/室陋器用以養戰士固將為父兄攄覆載不同之憤雪)¶
(滄㝠不勝之恥也若堅用和策則謀臣解體義士喪氣/折節偷安而卒伍泮散以為無復有輸忠効智建立功)¶
(名之日使和人自謂其説可用如此必有進為之漸以/國與人取悦粘罕大事去矣此遣使之無益十也獨有)¶
(一説使陛下難處者以二帝言之耳然自建炎改元以/來使命屢遣無一人能知兩宫起居之狀謦欬之音者)¶
(况今嵗月已久彼必重閟惟懼我知之今以彼為父兄/之讐絶不變通則名正而事順他日或有異聞在我理)¶
(直易為處置若通而不絶則彼握重柄歸曲於我名實/俱喪非陛下之利也使或有知二帝所在一見慈顔宣)¶
<pb:KR3k0030_WYG_133-11b>¶
(逹陛下孝思之念雖嵗一遣使竭天下之力以將之亦/何不可之有其如艱梗悠邈必無可逹之理乎今日大)¶
(計只令明復讐之義用賢才修政事息民訓兵以俟北/向儻或未可惟是堅守至於何蘚之行非特無效决須)¶
(取/辱)¶
詩集漢節(儒衣山鳥怪丨丨野童看/杜甫送楊判官使西蕃)天語(身𢃄霜威辭/鳯闕口𫝊丨)¶
(丨到雞林劉禹錫送源/中丞新羅册立使詩)金函(赤墀賜對使殊方官重霜/臺紫綬光玉節在船清海)¶
(怪金函㸵詔拜夷王姚/台送源中丞赴新羅)驛騎(不辭丨丨淩風雪要使天/驕識鳯麟沙漠回看清禁)¶
(月湖山應夢武陽春單于若問君家世/莫道中朝第一人東坡使子由使契丹)玉節(衝風振河/朔飛霧失)¶
(太行洗眼忽驚笑見此玉節/郎東坡送王敏仲北使詩)¶
<pb:KR3k0030_WYG_133-12a>¶
　　接伴使¶
　歴代沿革(景徳元年契丹遣使韓杞朝於行在命知/澶州事何承矩郊勞翰林學士趙安仁接)¶
　(伴明年以杜夢證康宗元接伴使迴日充送伴會要/中興接伴使自紹興十一年差魏良至始中興會要)¶
事類送客(馮奉世以衛侯使持節/丨大宛諸國丨本𫝊)䘖命(東魏遣常侍李/諧聘梁至建康)¶
(武帝引見與語應對如流諧等出上目送之謂左右曰/朕今日遇勍敵時南北通和務以俊乂相誇丨丨接客)¶
(必盡一時之選無才地者不得與焉毎梁使/至鄴鄴不為之傾動魏使至建康亦然通鑑)切事機(景/徳)¶
(修好北使至趙安仁接伴其覲見儀制多所/裁定敏於酬對皆丨丨丨時論以為得體)為頓具(皇/祐)¶
(初接待契丹使者入境所至置頓皆出於民珪請出太/官洪帳器皿丨三丨之具畨休以濟迄今便之王珪𫝊)¶
<pb:KR3k0030_WYG_133-12b>¶
出身専對(聖朝遇北使至即命接送館伴使並遴選有/丨丨能丨丨之人宰相取㫖若副使則樞宻)¶
(院擬焉/職畧)郵館迓賔(丨丨丨丨/蘇魏公集)¶
　　館伴使¶
　歴代㳂革(此即周環人之職也環人掌送逆邦國之/道賔客舍則授館令聚柝象胥掌蠻夷閩)¶
　(貉戎狄之國使凡出入逆送之禮節幣帛辭而賓相/之祥符二年詔自今契丹使有例外贈遺接伴館伴)¶
　(使者再辭不已則許納㑹要○國初無接伴館伴之/使至景徳元年接伴之名始見是年十二月契丹主)¶
　(遣以東之自戎帳齎書至其郊勞館殺並猶未正館/伴之名也祥符之詔廼有館伴使未知的置於何時)¶
　(當是澶州之後伺考○中興館伴/自紹興十一年差莫將始㑹要)¶
<pb:KR3k0030_WYG_133-13a>¶
事類授館(環人舍則/丨丨禮)舘榖(晉師三月/丨丨左傳)致餼(使在彊塲膳/宰丨丨司理)¶
(授館榖/梁傳)致館(左/傳)受館(左/傳)賔館(了先謂受彼國/之丨丨左傳)出坐位(程/琳)¶
(字天球天聖五年契丹遣蕭藴杜防來以琳為館伴藴/丨丨丨指曰中國使者至契丹坐殿上位髙今契丹使)¶
(至中國位下請升之琳曰此真宗皇帝不可易防又曰/大國之卿中國之卿可乎琳謂南北兩朝安有大小之)¶
(異防不能對曰今宰相議或曰此紀爭也將/許之琳曰後更欲其大者奈何遂止本𫝊)¶
　　奉使(此與監司同今只載/古今凡係使者事)¶
　歴代沿革(周有行人之職時聘以結諸侯之好間問/以諭諸侯之志周禮春秋列國亦多有之)¶
　(漢唐以來有巡行之博士直指之繡衣觀風之八使/按察之六條皆所以宣道徳意延問疾苦究吏治之)¶
<pb:KR3k0030_WYG_133-13b>¶
　(得失裕風俗之厚薄其歸一也國朝初宗熈寜中嘗/遣使察訪哲宗紹聖中詔三嵗一遣郎中御史按察)¶
　(諸路監司/讀㑹要)¶
事類六轡(丨丨如濡載/馳載驅詩)四牡(丨丨勞使/臣之來也)皇華(皇皇者華/君遺使臣)¶
(也送之以禮樂言逺/而有光華也並同上)英蕩(地官掌節皆以丨丨輔之○/杜子春云以函器盛此節故)¶
(曰丨丨畫/函周禮)使節(邦國之丨丨山國用虎節土國用人/節澤國用龍節皆金者也並同上)旌¶
節(道路用丨丨注今/使者所擁節是也)國客(象胥凡國之大喪詔相相/之禮儀而正位客謂使臣)主¶
人(公羊僖八年公會丨丨齊侯宋公鄭侯許男曹伯盟/於洮丨丨者何㣲者也曷序乎諸侯之上先王命也)¶
(又漢書曰丨丨雖/㣲序乎諸侯之上)行人(丨丨失辭謂誤對也又西漢藝/文志縱横家者流葢出於丨丨)¶
<pb:KR3k0030_WYG_133-14a>¶
(之官孔子曰使乎/使乎當權事制冝)客使(見國信/使注)受命(韓須丨丨而使左/傳又公羊傳公子)¶
出彊(春秋之義大矣丨丨有可以安/社稷利國家者則顓之可也)行李(子員曰君有/楚命亦不使)¶
(一介丨丨告於寡君左傳注/一介獨使也丨丨行人也)執圭(大夫丨丨而使/者以申信禮)輕幣¶
(子叔齊子為季武子介以會自是/晉人丨魯丨而益敬其使左傳)不辱(使於四方丨丨/君命可謂士矣)¶
(語/)専對(誦詩三百使於四方不能/丨丨雖多亦奚以為同上)臨遣(漢元帝詔丨丨/光禄大夫王褒)¶
(等十二人循行天下注臨/遣謂自臨面約勅遣之)循行(見上/注)建節(司馬相如丨/丨往使蜀太)¶
(守以下郊迎縣令負弩先驅又終軍徒步入闗闗吏與/軍繻軍弃繻而去及軍為謁者使行郡國丨丨東出闗)¶
(吏識之曰此使者/乃前弃繻生也)請纓(見前國/信使注)二星(漢和帝分遣使者/㣲服軍車各至州)¶
<pb:KR3k0030_WYG_133-14b>¶
(縣觀採風謡使者二人當到益部投李郃候舍郃問曰/二君𤼵朝廷時知朝廷遣二使耶二人黙然問郃何以)¶
(知之郃指星示曰有丨使/丨回益州分野故知之耳)八使(漢順帝漢安元年詔遣/丨丨分行州郡班宣風)¶
(化舉實臧否選素有威名者/同時俱拜天下號曰八俊)輶軒(周秦常以嵗八月遣/丨丨之使採異單使)¶
(可屈次魏田𢎞正請以五百騎從辭之惟童騎十數疾/趍鎮集軍士毬塲丨丨為陳逆順大節音辭暢厲承宗)¶
(自失貌愈㳟至泣下即/按二州户口符印上之)馳傳(宇文融自請丨丨行天下/事無巨細先上勸農使而)¶
(後上臺省頒其意乃行下融所過見/高年宣天子恩㫖百姓至有感泣)持節(袁滋韋皋始/招來西夷異)¶
(牟尋内屬徳宗選郎吏可撫循者皆憚行至滋不辭帝/嘉之擢祠部員外郎兼御史中丞賜金紫丨丨徃踰年)¶
(還使/有指)大使(竇静改夏州都督詔曰北方之務悉以/相委以卿為寜朔丨丨朕無北顧憂矣)不越¶
<pb:KR3k0030_WYG_133-15a>¶
境(卿非君命丨/丨丨左傳)不宿家(聘禮君言丨丨丨/急君使也儀禮)適四方(丨丨/丨乗)¶
(安車自稱曰老夫記/又使丨丨丨周官)逹八節(丨丨丨使/四方周禮)承君命(叔向曰/薳罷有)¶
(後於楚宜哉丨丨/丨不忘敏左傳)衘君命(丨丨丨而/使白帖)還趙璧(藺相如為/趙宦者令)¶
(繆賢舍人趙求人可使秦者賢曰/臣舍人藺相如可使也遂丨丨丨)獻鵠籠(魏文侯使蔡/無澤丨丨於)¶
(齊侯行洛失之謂齊侯曰寡君得臣獻鵠路而食之乃/冲天而去非不能買鵠不敢易君幣非不能逃亡恐絶)¶
(兩君之好非不能自殺惡貴鵠賤人是/以獻空丨齊侯曰得言勝如得鵠矣)撫萬國(周語定/王使單)¶
(襄公聘於宋注聘者王/之所以丨丨丨者也)馳千里(奉璽書使者乗丨日夜/丨丨為程也漢舊儀)¶
夕飲水(葉公子高將使於齊曰吾朝受/命而丨丨丨我其内熱歟莊子)朝冒霧(丨丨丨/露晝被)¶
<pb:KR3k0030_WYG_133-15b>¶
(塵/埃)辯於辭(晏子使呉丨丨/丨習於禮説苑)任以事(明君之使臣丨丨丨/而不制以辭同上)¶
不論辜(馮歡違命折劵尚/丨丨丨白六帖)聞釋罪(汲黯矯制發倉/猶丨丨丨同上)四乗¶
𫝊(前司馬相如時卬莋之君長願為内臣妾上遣相如/建節往使王然于壺充國吕越人馳丨丨之丨以通)¶
(卭/莋)大使車(輿服志有丨丨/丨有小使車)薦不疑(暴勝之為直指使者/素聞不疑賢至渤海)¶
(遣吏請與相見不疑盛服至門上謁勝之望見不疑容/貌尊嚴起迎登坐不疑曰切伏海瀕聞暴公子威名舊)¶
(矣乃承顔按辭凡為吏太剛則折太柔則廢威行/施之以恩則永終天禄勝之丨丨丨雋不疑𫝊)召尹¶
逢(成帝時山陽蘇令等起為盗賊欲遣大夫使逐一問/狀時見大無可使者丨丨盩厔令丨丨拜諫議大夫)¶
(遣/之)&KR0008;風謡(後漢和帝分遣使者各至諸郡觀丨/其丨丨又白六帖奉兹星使丨彼丨)圖聚落¶
<pb:KR3k0030_WYG_133-16a>¶
(李詢拜侍御史持節使幽州慰撫扎狄所過/皆丨畫山川屯田丨丨百餘卷悉奏之同上)選盛名(順/帝)¶
(丨有丨丨周舉杜喬欒巴張綱等分天下刺史二千石/有贓罪顯名者驛馬上之墨綬已下使輒收舉同上)¶
自請行(後漢李郃為漢中户曹吏時竇憲納妻郡國有/禮事錢郃諫太守憲危亡可勿與交通不聴遂)¶
(丨丨丨許之所在停留以觀變至扶風憲就/國自殺友黨悉誅交通者免官唯漢中不預)决平恕(唐/馬)¶
(懐柔以十道使黜/陟江西處丨丨丨)振寃滯(劉祥道詔巡察閨内/道多丨丨丨同上)十道使¶
(張廷珪請復丨丨丨巡視州縣帝/然納之因詔陸象先等分使十道)十一人(陸贄補渭南/尉徳宗立遣)¶
(黜陟使丨丨丨行天下贄説使者請以五術察風俗聴/謡頌審其哀樂納市賈觀其好惡訊簿書考其爭訟覽)¶
(車服等其奢儉省/作業察其趣舍)豈不懐歸(丨丨丨丨王/事靡盬詩)不忍疾行(公/子)¶
<pb:KR3k0030_WYG_133-16b>¶
(遂如齊至黄有疾而還大夫以君命出聞父死徐行而/不返况病乎往聞父母之喪丨丨丨丨君使人追之也)¶
(公羊/傳)禮成加敏(齊國莊子來聘自郊勞至於/贈賄丨丨而丨之以丨左傳)寡過未能¶
(蘧伯玉使人於孔子孔子與之坐而問焉曰夫子何為/曰夫子欲丨其丨而未能使者出子曰使乎使乎語)¶
輕幣敬使(子叔齊子為季武子介以㑹自是晉人丨魯/丨而益丨其丨齊子相李武子以禮故也)¶
承命為信(臣能丨/丨丨丨)越彊而使(范獻子言於魯侯曰/以君命丨丨丨丨)受命¶
而使(韓須丨/丨丨丨)成命獲考(解揚曰臣之許君以成命也死/而丨丨臣之禄也寡君有信下)¶
(臣丨丨死/人何求)飲酒不敬(樂祈以君命越彊而使宋致使而/私丨丨丨丨二君不可不討乃執)¶
(之/)使告於君(亦不丨一介行李/丨丨寡丨並同上)挈國之辭(行人丨丨丨/丨者也榖梁)¶
<pb:KR3k0030_WYG_133-17a>¶
兵交其間(丨丨使在丨/丨可也左傳)使不稱介(文十八年魯公子遂/叔孫得臣如齊使丨)¶
(舉上客而丨丨丨不正其同/倫而相介故列而數之榖梁)怵惕奉公(丨丨丨丨/咨諏問政)敬無¶
廢事(擇任而往奉爾/君事丨丨丨丨)使人通問(杜預左傳昭十三年注/行李使人通聘問者)¶
忠臣光輝(左傳云皇皇者華君教使臣曰必諮於周注/言丨丨奉使能丨丨君命如華之皇皇然又)¶
(當諮於忠信以補/已不及忠信為國)使魏收邑(孟常丨丨丨丨三萬不致/曰有賢者轉假與之矣復)¶
(受施者自分明/孟常不反也)使齊賜金(范雎從賈須丨丨齊王丨丨/須賈以告魏齊齊以睢告國)¶
(陰事得金擊/睢折脅拉齒)通命達㫖(奉令受使結和諸侯/丨丨丨丨呉越春秋)奉指銜命¶
(乃遣近臣丨丨/丨丨劉歆𫝊)私買左遷(後漢鄭興奉使丨丨/奴婢丨丨蓮芍令)獲賊加¶
<pb:KR3k0030_WYG_133-17b>¶
階(唐李義琛文成公主貢金遇盗於岐州主名不立太/宗召御史自義琛曰是人神清爽拔可使推捕義琛)¶
(往丨丨帝喜/為丨七丨)節旄三重(後漢書注曰節所以為信也以/竹為之炳長八尺以旄牛尾為)¶
(其丨丨/丨丨)朱衣前導(舊制兩省客出使得/丨丨吏丨丨唐職林)敷求人瘼(勤宣/帝命)¶
(丨丨丨丨/白六帖)觀採方言(周適四方巡行風俗/漢分八使丨丨丨丨)馮陳矯制(丨/奉)¶
(世丨湯/丨丨)徐偃鼓鑄(博士丨丨行風俗矯制使膠東魯國/丨丨還奏張湯劾至死偃以春秋之)¶
(義有可以安國家定社稷専之可也詔誥曰古者諸侯/國異俗百里不通故有不受辭専可之冝今萬國為一)¶
(天下同風偃巡封或稱以出彊且鹽鐵在國家不足為/利害而以安社稷為辭作威福以干名譽罪重而所就)¶
(小偃即死/並白六帖)使往報粤(東粤相攻武帝丨汲黯丨視之至/呉而還丨曰丨人相攻固其俗不)¶
<pb:KR3k0030_WYG_133-18a>¶
(足以辱天/子使者)賜陸賈金(南越王丨丨丨/槖中裝直千丨)相如受金(司馬丨/丨使蜀)¶
(時丨丨/失官)數録寃獄(孔光為博士丨使丨丨丨行風俗/振贍流民奉使稱㫖由是知名)逐¶
捕盗賊(漢武末盗賊羣起暴勝之為使者丨丨丨丨○/詳見前繡斧及薦不疑下督課郡國冠葢交道)¶
提舉國章(丨丨丨丨糾逖/王慝白六帖)提振綱紀(丨丨丨丨案/察奸宄同上)宣布¶
聖徳(立春遣使者循行風俗丨丨丨丨存/恤孤寡問民所勞二千石咸宣𫝊)覽觀風俗(遣/使)¶
(者分行天下丨/丨丨丨王莽𫝊)持節發倉(武帝時河内失火使黯往視/之黯曰不足憂臣過河内河)¶
(内貧人傷水旱萬餘家臣謹以便冝丨丨/丨河内丨粟以贍貧民請歸節伏矯制罪)持節承制(王/莽)¶
(遣使丨丨丨丨乗𫝊使/者經歴郡國日且十輩)子昂三事(唐陳丨丨對丨丨一/言九道出大使巡按)¶
<pb:KR3k0030_WYG_133-18b>¶
(天下申黜陟求民瘼臣謂計有未盡也且陛下發使必/欲使百姓知天子夙夜憂勤羣臣知考績而任之也奸)¶
(暴不逞知將除之也則莫若擇仁可恤孤明可振滯剛/不避彊禦智足以照奸者為使故輶軒未動而天下翹)¶
(待今使未出道路之人皆已指/笑欲望進賢下不肖豈可得耶)栢耆一節(王承宗以常/山叛朝廷厭)¶
(兵丨丨杖策詣淮西行營謂裴度且言願得天子丨丨/馳入鎮可掉舌下之度為言乃以左拾遺往既至以大)¶
(誼動承宗乃請獻二/州耆由是震聲一時)魏博宣慰(孔巢父為丨丨丨丨使/巢父辨而才及見田悦)¶
(與言君臣大義利害逆順時悦久不臣喜曰不圖今日/還為王人酒中恱起自陳騎射工曰陛不見用何敵不)¶
(摧巢父曰若爾不蚤引歸乃一劇賊耳國方多虞待子/而息數日田緒殺悦遂與大將邢曹俊等聴命巢父即)¶
(以緒權知軍/務紓具難)江淮循慰(正元八年奚陟遷中書舍人丨/南丨西皆大水詔陟勞問丨丨)¶
<pb:KR3k0030_WYG_133-19a>¶
(所至人/人便安)計會専對(于頔為吐蕃丨/丨使有丨丨才)巡邊請行(程異同平/章事明年)¶
(西北軍政不治議置丨丨使/憲宗問孰可者乃自請行)震慴州縣(韋思謙曰御史/出使不能動揺)¶
(山岳丨丨丨丨/為不任職也)繩糾吏治(韋見素大寳五載為江西山/南黔中嶺南黜陟使丨丨丨)¶
(丨所至/震畏)布宣徳澤(裴度以司封員外郎知制誥田𢎞正/效魏博六州於朝憲宗遣度宣諭𢎞)¶
(正知度為帝髙選故郊迎受命且請徧至屬/州丨丨天子丨丨魏人歡服還拜中書舍人)宣導恩澤¶
(遂使乗驛視吾饑人慰撫流/散丨丨丨丨杜牧權審論)矯詔不服(武氏有上封事/言嶺南流人謀)¶
(反武后遣攝御史萬國俊就按得實即論决國/俊至廣州盡召流人丨丨賜自盡號哭丨丨)銜命撫¶
寜(丨丨北闕丨丨南方茍利國家/専之可也李陽氷上李大夫)分道賑贍(劉思立在/高宗時為)¶
<pb:KR3k0030_WYG_133-19b>¶
(名御史時河陽大旱詔遣御史中丞崔諲等丨丨丨/丨思立言蚕務未畢而遣使撫巡所至不能無勞擾)行¶
營宣慰(憲宗因淮西久未成功遣尚書左丞許孟容丨/丨丨丨令面詰責光顔重㣧一月内賊平矣)¶
使者趣戰(帝趣哥舒翰出潼闗復陜洛從/國忠之言丨丨丨丨項背相望)使節冝入(徐/州)¶
(張建封卒兵亂因監軍迫建封于愔主事務帝以李傭/剛敢拜宣慰丨持丨丨丨其軍大㑹士諭以禍福出監)¶
(軍獄中脱桎梏使復位愔即上表謝罪稱留後鄘曰/非詔令安敢輒稱之削去乃受既還稱者遷郎中)州¶
置御史(朝廷萬機非無事而機事之動常在四方故出/使者冠葢相望今已置使則外州之事悉得専)¶
(之𫝊驛减矣請率十丨丨一丨丨容其身到屬/縣閭里督察奸訛采風俗可課其成功李嶠疏)詔遣御¶
史(武后光宅元年十二/月丨丨丨丨察風俗)風謡文華(所至州縣山川未嘗/不求其丨丨以訟其)¶
<pb:KR3k0030_WYG_133-20a>¶
(丨丨上發輶軒使得採/聞皮日休霍山賦序)謗讟謳謡(諸道貢珍遽私别庫/試詢候館之吏兼採)¶
(道路之言果如所虞積憾已甚或/忿形丨丨或醜肆丨丨陸贄奏議)受命不私(唐陸元方/字希仲為)¶
(觀察御史武后時使嶺外涉海風濤元方曰/吾受命不私神豈害我趨使濟而風濤訖息)臣道貴順¶
(盧/羣)奏美人賦(吕向帝遣使采擇天下姝好納之後/宫號花鳥使向因丨丨丨丨以諷)投梅¶
花賦(宋廣平之沈下僚也蘇公味道時為繡衣直指聞/使者廣平丨以丨丨丨蘇盛稱之自是方列於)¶
(人之目劉禹錫/上權舍人書)威福侯行(遣使之弊朝辭禁門情態切/異暮宿州縣丨丨丨丨竟陵)¶
(王子/良論)流連倡樂(唐憲宗詔潘孟陽往江淮察諸使治否/孟陽所至丨丨丨丨招金錢其後鄭放)¶
(宣諭汀淮帝譏之曰無若潘孟/陽殫財費酣飲游山寺而已)道二國之言(晉行人子/員丨丨丨)¶
<pb:KR3k0030_WYG_133-20b>¶
(丨丨無/私左傳)知四國之為(鄭子羽丨丨/丨丨丨同上)方萬里經歴(或問張/騫可謂)¶
(名使者歟自京師以西安息以東/丨數丨丨騫皆丨丨也王逸序)入吳界闗候(孫權稱/尊號蜀)¶
(以震賀權踐作震丨丨丨移檄/丨丨曰申盟載好蜀志陳震𫝊)揚虎視之威(今雖遣大/夫循行風)¶
(俗䘖命糾察以黜陟為名丨丨/丨丨丨厲秋鷹之爪華覈表)厲秋鷹之爪(見/上)有出境¶
之才(孫皓謂張儼曰今南北通好以君丨丨丨丨丨故/相屈行對曰皇皇者華臣蒙以榮懼古人延譽之)¶
(美磨礪鋒鍔思/不辱命呉録)有専對之才(沈珩丨丨丨丨丨奉使之/魏問曰吳嫌魏之東向乎)¶
(曰𫝊有舊盟言歸于好是以不然若魏踰盟自有預備/又問聞太子當來豈然乎珩曰臣在彼朝不坐謙不與)¶
(若此之議無所聞也/文帝善之呉興雜録)父老知天子意(時蜀長老多言通/南夷之不為用相)¶
<pb:KR3k0030_WYG_133-21a>¶
(如乃著書籍父老為辭且因冝其使/指令丨丨皆丨丨之丨司馬相如𫝊)羣臣明識通方(唐/真)¶
(元八年州縣大水權徳輿建言宜/選丨丨丨丨丨丨者持節勞徠)四以使者按行(席豫/字建)¶
(侯丨丨丨丨丨丨江/南江東海南河北)銜命盡一時選(丨丨丨丨丨之丨/詳見接伴使門)¶
務令實惠及民(紹興三年遣劉太中等兵使宣諭諸道/以詔書御寶賜手厯上諭曰比下詔書)¶
(徒挂牆壁卿等丨丨丨丨丨丨/欲使無擾若不賜予何以養廉)荒旱對陳八節(周憲之/宣和二)¶
(年淮南丨丨詔公察賑濟公登丨丨丨丨一乞免租稅/二支諸司錢斛三倚閣民間積欠四乞支常平錢斛五)¶
(豪戸出粟濟饑者推賞六在官山林塘聴民採食七販/米榖入本路者免收力勝八民願充軍者多方招刺楊)¶
(龜山/集)進民食烏昧草(嵗大蝗旱詔公卿奉使安撫江淮/還丨貧丨所丨丨丨丨呈乞宣示)¶
<pb:KR3k0030_WYG_133-21b>¶
(六宫戚里用抑/奢侈范文正公)栁子厚諸使監察御史㕔壁記(古者交/政於四)¶
(方謂之使今之制受命臨戎職無所統屬者亦謂之使/凡使之號葢専焉而行其道者也開元以來其制愈重)¶
(故取御史之名而加焉至于今若干年其兼中丞者若/干人其使絶域統兵戎按州部専貨食而柔逺人固王)¶
(畧齊風俗和闗石大者戡復於内拓定於外皆得以壯/其威張其聲其用逹矣假是名以莅厥職而尊嚴若是)¶
(况乎總憲度於朝端樹風聲於天下其所以翼於君正/於人者尤可以知也武公以厚徳在位甚冝其官視其)¶
(署有記諸使中丞者而多闕漏於是求其故於詔制而/又質於更氏增益備具遂命其屬書之且曰由其號而)¶
(觀其實後之居於/斯者有以敬於事)¶
詩集分繻(資幣丨丨出/帝京沈約詩)送節(𫝊聲看驛使丨/丨向河源杜甫)避驄(南紀/西江)¶
<pb:KR3k0030_WYG_133-22a>¶
(闊皇華御史雄截流寜假楫挂席自生風寮寀爭論鷁/魚龍亦丨丨坐聞白雲唱翻入棹歌中孟浩然和李侍)¶
(御/詩)探虎(曽立玉墀聨近侍新持金節領諸侯屠龍伎兩/終須用丨丨功名未肯休孔常甫送張天覺使)¶
(河/東)走驛馬(朗朗聞街鼔晨起似朝時翻翻丨丨丨春/盡是歸期韓退之奉使常山呈副使詩)撫¶
亂師(衘命山東丨丨丨日馳三百自嫌遲風霜滿面無/人識何處如今更有詩韓退之酬裴司空詩)¶
采風謡(九門思諫諍萬里丨丨丨/方干送崔拾遺出使江東)擁旌麾(劉郎今日丨/丨丨𫝊到江)¶
(南喜可知上冡還須擊羊彖下車應/不問狐狸王荆公送劉和甫使江南)竹符木鐸(三年一/上計萬)¶
(國趨河洛首路迴丨丨分鎮楊丨丨昭晰動天文殷勤/在人瘼張九齡奉和聖制送十道採訪使及期集使)¶
玉乗金節(丨丨迎天客丨丨送諸侯祖席偃三/省褰帷向九州王維和送期集使詩)故人乗¶
<pb:KR3k0030_WYG_133-22b>¶
使車(丨丨方丨丨者丨吾知郭丹却/不如岑叅送劉評事使闗西)廊廟登劍履(金人/勒燕)¶
(然丨丨丨丨丨翻然西河朔坐念/東流水東坡送顧子敏使河朔詩)¶
　¶
　¶
　¶
　¶
　¶
　古今合璧事類備要後集卷六十四¶
