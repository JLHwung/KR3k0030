# -*- mode: mandoku-view; -*-
#+TITLE: 古今合璧事類備要
#+DATE: 2015-08-24 23:31:05.789893
#+PROPERTY: ID KR3k0030
#+PROPERTY: BASEEDITION WYG    
#+PROPERTY: JUAN 續集卷六
<pb:KR3k0030_WYG_156-1a>¶
欽定四庫全書¶
　古今合璧事類備要續集卷六¶
　　　　　　　　　　　　宋　謝維新　撰¶
　家世門¶
　　慶胄¶
　歴代源流(胄系也所以系諸人之後也積善之家必/有餘慶從古而然故自髙陽氏髙辛氏始)¶
　(曰才子左文十八唐虞夏皆曰胄子書舜典商曰後/裔微子之命周曰貴㳺周禮漢曰功臣苗裔漢功臣)¶
　(表魏晉而下有所謂豪俊公子魏志注貴介公子劉/伶酒徳頌家世餘緒顔之推家訓至于唐有所謂公)¶
<pb:KR3k0030_WYG_156-1b>¶
　(卿子弟選舉志李徳裕我本朝晏元獻公/又曰丨丨類要皆是也君子不可無攷焉)¶
事類濟美(見前集/有子門)種徳(咎繇邁而丨丨兮徳茂乎英六/邁行也種布也英六並國名咎)¶
(繇能布行道徳子孫茂/盛封於英六帝王世紀)象賢(殷王元子惟稽古崇徳丨/丨統承先王修其禮物作)¶
(賓于王家與國咸休永/世無窮書㣲子之命)踐猷(爾惟丨修厥丨/舊有令聞同上)席寵(兹殷/庶士)¶
(丨丨惟舊/書君陳)祚𦙍(周公之丨/丨也左)世子(諸侯丨丨世國注/象賢也記王制)公子¶
(公之子曰丨丨公/之孫曰公孫左注)有後(臧孫逹其丨丨/於魯乎左隱)必大(晉畢萬封/於魏小偃)¶
(曰畢萬之後/丨丨左閔)葛藟(丨丨王族刺平王也云云/緜緜丨丨在河之滸詩)椒聊(丨丨/刺晉)¶
(昭公也君子見沃之盛强能脩其政/知其蕃衍盛大子孫將有晉國焉詩)析薪(見不肖/子門)喬木¶
<pb:KR3k0030_WYG_156-2a>¶
(所謂故國者非謂有丨丨/之謂也有世臣之謂也孟)光有耀(陳厲公生敬仲其少/也陳侯以筮之曰此)¶
(其代陳有國乎不在此其在異國非此其身/在其子孫丨逺而自他丨丨者也左莊二十)徳在人(欒/書)¶
(雖弑厲公然人被其徳不以為惡𫝊曰武子之丨丨丨/如周人之思召公也國語注又士鞅曰欒黶汰虐已甚)¶
(猶可以免其在盈乎秦伯曰何故/對曰武子之丨丨丨左成十五年)侍祠侯(張奮釋通純/之子襲封武)¶
(始侯來朝上引見宣平殿應對合旨顯宗異其才/以為丨丨丨注各以子孫侍祠封侯解見鄧禹傳)保家¶
主(韋康字元將誕字仲將孔融與康父端書曰前日元/將來淵才亮茂雅度𢎞毅偉世之器也昨日仲將又)¶
(來懿性昌實文思篤誠丨丨之丨也/不意雙珠近出老蚌甚珍貴之魏志)功臣之裔(封爵之/誓曰使)¶
(河如帶泰山如厲國以永/寧爰及苗裔史功臣表)公族之苗(大司農李固丨丨/丨丨忠正不撓其)¶
<pb:KR3k0030_WYG_156-2b>¶
(以為太/尉漢官)銘功彛鼎(孝宣時美陽得罪京兆尹上議曰按/鼎有刻書曰王命尸臣官此栒邑尸)¶
(主事之臣賜臣新蔽琱代尸臣拜手稽首曰敢揚天子/丕顯休命此殆周之所以褒賜大臣子孫大臣子孫刻)¶
(銘其先功藏之于/宗廟也漢郊祀志)受學金華(班伯紹丨丨於丨丨殿中/數年金華之業絶出與王)¶
(許子弟為羣在綺繻紈袴之/間非所好也漢班氏叙𫝊)貴介公子(漢/書)郡將郎君(劉/祐)¶
(為郡主簿郡將少子出錢令市果實祐實悉買筆書具/與之白丨丨丨丨年可入小學而但傲狠逺近謂明府)¶
(無過庭之教郡將使就/祐受經遂成學業後漢)封爵襲號(金欽幸得以通經術/超擢侍帷幄重䝉厚)¶
(恩丨丨丨丨/漢書甄邯𫝊)𫝊龜襲紫(恂恂苖𦙍丨丨丨丨注公侯/皆紫綬金印龜紐後隂識𫝊)三¶
男一經(鄧禹有丨丨各命通丨丨其閨門/之訓皆可為後世法袁氏漢紀)四世清徳(楊/震)¶
<pb:KR3k0030_WYG_156-3a>¶
(之後丨丨並為三公彪/字文光清徳海内所瞻)子孫必興(見後集大/理卿門)子孫有封¶
(鄧后訓之女也叔父浮言常聞活千人者丨丨丨丨兄/訓為謁者使修舊河歲活㡬千人天道可信家必䝉福)¶
(后祖父太尉禹歡曰吾嘗將百萬之衆/未嘗妄殺一人其後世必有興者後漢)圓源毓珠(凡水/其方)¶
(折者有玉其丨/毓者有珠尸子)藍田種玉(諸葛恪字元遜瑾之長子少/有才名𤼵藻歧嶷辨論應機)¶
(莫與為對孫權見而竒之瑾/曰丨丨生王真不虚也呉志)佩紫香囊(見姪/類注)衣刺文袴¶
(謝尚好丨丨丨丨諸/父責之因而自改)門中龍虎(王僧䖍戒子書曰吾丨/丨優者為丨鳳劣者為)¶
(丨豹失䕃之後豈龍武之議哉况/吾不能為汝䕃正應各自弩力耳)宂中騏驥(虎豹之丨/生此丨丨)¶
(丨劉梦得/考章銘)襁褓補官(李義甫諸子雖丨/丨皆丨清丨本𫝊)寳劒立勲(長慶/元年)¶
<pb:KR3k0030_WYG_156-3b>¶
(幽鎮亂殺田𢎞正愬為魏愽節度以其玉帶丨丨丨大/丨吾又以此平蔡今鎮人叛逆公冝用此剪之元翼承)¶
(命感激乃以劒/及帶令於軍中)少習臺閣(朝廷顯官須公卿子弟為之/何者丨丨其業目熟朝廷事)¶
(丨丨之儀不教而自成寒士縱有出人/之才固不能閑習也選舉志李徳裕)猶有簪笏(文宗/以拾)¶
(遺魏謩徴之裔孫頗竒待之謩累諫事轉起居舎人紫/宸中謝上曰卿家有舊書詔否對曰比多失墜唯簪笏)¶
(存上曰進來鄭覃曰在人不在笏上曰覃不解朕意比/甘棠之義非笏而已將退又戒之曰事有不當即奏論)¶
(謨曰臣今為史官不敢踰越曰/兩省但合論事勿拘此言唐紀)授六品官(本朝沈義倫/盧多遜為相)¶
(其子起家即授水部員外郎後遂以為常今之朝奉郎/是也吕文穆為相當任子奏曰臣忝甲科及第釋褐止)¶
(受六品京官况天下才能老於巖宂不能沾寸禄者多/矣今臣男始離襁褓膺此寵命恐罹譴責乞以臣釋褐)¶
<pb:KR3k0030_WYG_156-4a>¶
(時所授官捕之自是止丨丨丨京/丨因為定制以至今日揮塵録)棄科舉學(吕希哲字/原明少好)¶
(學王安石謂之曰士未官而專科舉者為貧也有官矣/而復事科舉是僥倖冨貴利達而已學者不由也希哲)¶
(遂丨丨丨/一意古丨)不求恩澤(王文正公旦以儉約率勵子弟使/在冨貴不知為驕侈兄子睦欲舉)¶
(進士公曰吾嘗以太甚為懼其可與寒士争進/至其薨也子素猶未官遺表丨丨丨丨神道碑)分銜左¶
右(元祐間范純仁當國一時科舉取人多得豪傑之士/范純仁病公卿家子弟或不知書言於朝乃於有無)¶
(出身人丨位上帶丨丨丨字以分優劣欲/公卿子弟知向學故為是以奬勸焉)¶
地胄髙華王家龍鳳(王僧䖍戒子書曰丨丨門中優/者如丨丨劣者猶虎豹南史)謝¶
庭蘭玉(見前集/姪類注)代作宗師(伏氏自東西京相襲為名儒/以取爵位中興而桓氏尤盛)¶
<pb:KR3k0030_WYG_156-4b>¶
(自榮至典世宗其道/父子兄弟丨丨丨丨)世習朝儀(王恱之字少明父納之/有青箱世謂之王氏青)¶
(箱丨練丨丨丨/並諳江左舊事)儒術傳家(韋孟以詩禮傳楚而郊廟之/制卒正於元成鄭𤣥以箋注)¶
(師漢而禪代之儀卒集於小同賈誼以經術起/而嘉最好學盧植以儒學用而諶為祭酒韓文)父子繼¶
美(以夷簡為父而公著為子其謀謨事業有大過人者/蓋夷簡善任智而公著則特立以成天下之務賢於)¶
(父逺矣/吕文靖)¶
地胄不稱寵榮之位(貴游子弟未免襁褓而加青紫之/秩纔勝衣冠而居丨丨丨丨抱朴)¶
(子/)膏粱之性(欒伯請公族大夫公曰夫丨丨丨丨難止/也賈逵曰膏肉之肥者粱食之精者言食)¶
(肥美者率驕放/其性難止也左)降在皂𨽻(叔向曰欒郤胥原狐續慶伯/丨丨丨丨注八姓舊臣之族)¶
<pb:KR3k0030_WYG_156-5a>¶
(皂𨽻晉/臣也左)生為愍𨽻(漢功臣苗裔或絶或乏丨/丨丨丨死為轉屍功臣表)不肖敗家¶
(唐李勣謂其弟弼曰我見房𤣥齡杜如晦辛苦立門户/悉為丨丨子丨之我今以子孫付汝可慎察有不厲言)¶
(行交非其類急榜殺之/毋令人笑吾猶笑房杜)不道破産(唐盧坦為河南尉時/杜黄裳為尹召坦曰)¶
(某家子與惡人游破産盍察之坦曰凡居官亷雖大臣/無厚蓄其能積財者必剥下以致之如子孫善守是天)¶
(富不道之家不若恣其不/道以歸於人黄裳驚其言)持紙閣筆(唐苖晉卿知選以/張奭為第一奭中)¶
(丞倚之子本無學術議者囂然𤣥宗覆實奭/丨丨終日筆不得下人謂之曳白晉卿坐貶)假手賦詩¶
(梁朝全盛之時貴㳺子弟多無學術至於諺云上車不/落則著作體中何如則祕書無不燻衣剃面傅粉施朱)¶
(駕長簷車踉髙齒屐坐棊子方褥憑班絲隠囊列器玩/於左右從容出入望若神仙明經求第則雇人答䇿三)¶
<pb:KR3k0030_WYG_156-5b>¶
(九公讌則丨丨丨丨當爾之時亦快士也及離亂之後/朝市迁革銓衡選舉非復曩者之親當路秉權不見昔)¶
(時之黨求諸身而無所得施之世而無所用被褐而無/裘珠失皮而露質兀若枯木泊若窮流蹗躅戎馬之間)¶
(轉死溝壑之際當爾之/時誠駑才也顔氏家訓)彈絲弄竹(太祖曰資䕃子弟但/能在家丨琵琶弄絲)¶
(竹豈能治民於是不/許親民石介聖政録)飽食醉酒(士大夫恥涉農商羞務/工伎射既不能穿札筆)¶
(則纔記姓名丨丨丨丨忽忽無事以此銷日以此終年/或因家世餘緒得一階半級便自為足全忘脩學及有)¶
(吉凶大事議論得失䝉然張口如坐雲霧公私宴集談/古賦詩塞黙低頭欠伸而已有識傍觀代其入地何惜)¶
(數年勤學長受一生/愧辱哉顔氏家訓)¶
自矜門第李勣外孫(温造天子愛其才問造家世及年/造對曰臣五世祖大雅外五世祖)¶
<pb:KR3k0030_WYG_156-6a>¶
(李勣臣犬馬之齒/三十有二帝竒之)方相從姪(唐有士人姓方好矜門地/但姓方貴人必認為親或)¶
(戯之曰豐邑方相何親遽曰再從伯父戯者笑曰既是/方相姪只堪嚇鬼豐邑坊造凶器出賣之所也朝野僉)¶
(載/)魏文正笏(白居/易)馬北平王(韓退/之)¶
詩集素風(家襲韋平身業文丨丨/清白至今貧劉禹錫)朱輪(一家何啻十丨/丨諸父雙飛秉)¶
(大鈞同上與/李庚赴選)家風(東山子弟丨/丨在歐陽修)世胄(欎欎澗底松離離/山上苗以彼徑寸)¶
(莖䕃此百尺條丨丨躡髙位英俊沉下僚地勢使之然/由來非一朝金張藉舊業七葉珥漢貂馮唐豈不偉白)¶
(首不見招/左思詠史)朱門(悲哉為儒者力學不知疲讀書眼欲暗/秉筆手生胝下士方一第成名良苦遲)¶
(縱有宦達者兩鬢已成絲可怜少壯日適在窮賤時丈/夫老且病焉用冨貴為沉沉丨丨宅中有乳臭兒狀貌)¶
<pb:KR3k0030_WYG_156-6b>¶
(如婦人光明膏粱肥手不把書卷身不擐戎衣二十襲/封爵門承勲戚資春來日日出服御何輕肥朝從愽徒)¶
(飲暮有娼樓期平封還酒債堆金選蛾眉聲色狗馬外/其餘一無知山苗與澗松地勢隨髙卑古來無柰何非)¶
(獨君傷悲/白居易行)錦衣(丨丨鮮華手擎鶻閑行氣兒多輕忽稼/穡艱難總不知五帝三王是何物外史)¶
(蜀王建僭位遊龍華禪院召僧貫休口誦近詩/時諸王貴戚皆侍坐休欲諷之因誦公子行)¶
　　聖賢後¶
　歴代源流(論聖賢之後者當不徒以苗裔論也盍亦/攷論諸家學之何如耳故元凱皆以才子)¶
　(稱可以無忝於乃祖乃父至於不才者如所謂渾敦/窮竒檮杌饕餮者非不為人後也然滔滔者皆是亦)¶
　(何足録哉今周孔以前姑未暇論盍相與遡周孔之/裔而言之可乎周公者文王之子也而其子乂有伯)¶
<pb:KR3k0030_WYG_156-7a>¶
　(禽能不墜周公之業孔子殷湯之後也而其子又有/伯魚能不忘孔子之學然而猶未也周公之後有僖)¶
　(公亦能復周公之宇故詩人頌之孔子之後有子思/亦能述孔子之言故𫝊者詳之凡所以推其後者無)¶
　(非取其不墜於家學也豈但以區區之苗裔論哉故/孟子魯族孟孫之後則於周公為無忝孔順者孔子)¶
　(六世孫孔鮒者孔子七世孫孔襄九世安國十一世/若此者則於孔子為無玷不然則伯鯀也丹朱也商)¶
　(均也其先世何如人哉其先世黄帝也然黄帝之子/二十五人而得姓者十有四今其後豈果無人哉吾)¶
　(是以知其不當徒/以苖裔論也明矣)¶
事類伊陟(伊尹之子賛於巫咸/作咸乂四篇書併注)君陳(周公之子禮記周公/命丨丨分正東郊)伯¶
禽就國(丨丨丨封於魯周公曰子之/丨慎毋以國驕人史世家)伯魚過庭(陳亢問/於伯魚)¶
<pb:KR3k0030_WYG_156-7b>¶
(曰子亦有異聞乎曰嘗獨立鯉趨而丨丨曰學詩乎曰未/也不學詩無以言鯉退而學詩他日又獨立鯉趨而丨)¶
(丨曰學禮乎曰未也不學/禮無以立鯉退而學禮語)子思中庸(孔子之孫丨/丨作丨丨)曾子¶
大學(丨晢之丨/參著丨丨)孔子之孫(丨丨丨丨至今世/襲封為衍聖公)荀卿之後¶
(後漢荀淑荀况/十一世孫本𫝊)童烏太𤣥(揚雄字子雲其先出自有周/伯僑者以支庶初食采於晉)¶
(之揚因氏焉草太𤣥經以擬易/其子丨丨九齡而與𤣥文本𫝊)福畤中説(王通講道河/汾著中説其)¶
(弟凝繕録召諸子而授之曰先兄之緒言也孺子奉之/毋使失墜福畤編為十卷于以觀先君之事業明道垂)¶
(訓𫝊子孫以為素業其孫/勮勃皆有文名家事雜録)¶
　　世業¶
<pb:KR3k0030_WYG_156-8a>¶
　歴代源流(古者農工商賈各有其業而士不與焉故/農相與謀稼穡於田埜工相與議技巧於)¶
　(官府商賈相與語財於市井朝夕從事不見異物而/遷焉故其父兄之教不肅而成子弟之學不勞而能)¶
　(各安其居而樂其業甘其食而美其服雖見竒麗紛/華非其所習譬猶戎狄之與於越不相入矣是以欲)¶
　(寡而事節財足而不爭於是在民上者道之以徳齊/之以禮故民有恥而且敬貴誼而賤利此三代之所)¶
　(以直道而行不嚴而治之大畧也及周室衰禮法墮/諸侯刻桷丹楹大夫山節藻梲八佾舞於庭雍徹於)¶
　(堂其流至乎士庶人莫不雜制而棄本稼穡之民少/商旅之民多穀不足而貨有餘陵夷至于桓文之後)¶
　(禮誼大壞上下相冒國異政家殊俗嗜欲不節僣差/之極於是商通難得之貨工作亡用之器以追時好)¶
　(而取世資偽民背實而要名奸夫犯害而求利富者/木土被文錦犬馬餘肉粟而貧者短褐不全唅菽飲)¶
<pb:KR3k0030_WYG_156-8b>¶
　(水其與編户齊民同列而以財力相君雖為僕虜猶/亡愠色故夫飾變詐作奸軌者自足乎一世之間守)¶
　(道循理者不免於饑寒之患其教自上興/繇法度之亡限也君子亦以此觀世變云)¶
事類治産(范蠡之陶為陶朱公丨丨積居與時逐十九/年之間三致千金而再分散與貧友昆弟後)¶
(年衰老聽子孫脩業而息之/遂至鉅萬故言冨者稱陶朱)治生(白圭樂觀時變人棄/我取人取我予能薄)¶
(飲食忍嗜欲節衣服與用事僮僕同苦樂故曰吾治生/猶伊吕之謀孫呉用兵商鞅行法也天下言丨丨者祖)¶
(白/圭)鹽盬(猗頓用丨丨起頓魯之窮士/盬鹽池於此造鹽故曰盬塩)鑄冶(邯鄲郭縱以/丨丨成業與)¶
(王者/埒冨)畜牧(烏氏贏丨丨及衆斥/賣谷量牛馬比封君)丹宂(巴寡婦清其先得/丨丨而擅其利數)¶
(世家亦/不訾)鐵山(蜀卓氏之先趙人後遷之蜀臨卭即丨丨/鼓鑄運籌筭賈滇蜀民富至童八百人田)¶
<pb:KR3k0030_WYG_156-9a>¶
(池射獵之樂/擬於人君)鹽井(成都羅裒貲鉅萬初賈京師隨身數/十百萬為平陵石氏持錢其人强力)¶
(石氏貲次如氏苴氏親信厚貲遣之令往來巴蜀數年/間致千餘萬裒舉其半賂遺曲陽定陵侯依其權力賖)¶
(貸郡國人莫敢負擅丨丨之/利期年所得自陪遂殖其貨)陂田(宛孔氏之先梁人也孔/鐵冶為業秦滅魏遷)¶
(氏南陽大鼓鑄規丨丨連騎㳺諸侯因通商賈之利有/游間公子之名然其嬴得過當瘉於孅嗇家致數千金)¶
(故南陽千賈盡/法孔氏之雍容)魚鹽(齊俗賤奴虜而刁間獨愛貴之桀/黠奴人之所患唯刁間收取使之)¶
(逐丨丨商賈之利或連車騎/交守相故奴曰寧爵無刁)馬毉(張黒以丨/丨而擊鍾)胄脯(獨氏/以丨)¶
(丨而/連騎)田畜(宣曲任氏其先為督道倉吏秦之敗也豪傑/爭取金玉任氏獨窖倉粟楚漢相距滎陽民)¶
(不得耕種米石至萬而豪傑貪玉盡歸任氏以此起富/富人奢侈而任氏拆節為力丨丨非丨丨所生不衣食)¶
<pb:KR3k0030_WYG_156-9b>¶
(公事不畢則不得飲酒食/肉以此為閭里率故富)田農(秦楊以丨丨/而甲一州)轉轂(周人/玩孅)¶
(而師史尤甚丨丨百郡國/無所不至能致十千萬)販脂(翁伯以丨丨/而傾縣邑)賣漿(張氏/以丨)¶
(丨而/隃侈)洒削(質氏以丨/丨而鼎食)粟萬鍾(塞之斥也唯橋桃以致馬/千匹牛倍之羊萬丨以丨)¶
(丨/計)息十倍(呉楚兵之起長安中列侯封軍行從軍旅齎/貸子錢家子錢家以為關東成敗未決莫肯)¶
(予唯母塩氏出捐千金貸其息十之三月呉/楚平一歲中母塩氏丨丨丨用此冨關中)千戸侯等¶
(陸地牧馬二百蹏牛千蹏角千足羊澤中千足彘水居/千石魚波山居千章之荻安邑千樹棗燕秦千樹栗蜀)¶
(漢江陵千樹橘淮北滎南河濟之間千樹荻陳夏千畝/漆齊魯千畝桑麻渭川千畝竹及名國萬家之城帶郭)¶
(千畝畝鍾之田若千畝巵茜千/畦薑韭此其人皆與丨丨丨丨)千乗家比(通邑大都酤/一歲千釀醯)¶
<pb:KR3k0030_WYG_156-10a>¶
(醬千瓶漿千儋屠牛羊彘千皮糓糴千鍾薪藁千車船/長千丈木千章竹竿萬个軺車百乗牛車千輛木器漆)¶
(者千枚銅器千鈞素木鐵器若巵茜千石馬蹏噭千牛/千足羊彘千雙童手指千筋角丹砂千斤其綿絮細布)¶
(千鈞文采千匹荅布皮革千石漆千大斗糵麴塩豉千/合鮯鮆千斤鯫鮑千斤棗粟千石者三之狐貂裘千皮)¶
(羔羊裘千石旃席千具它果采千種子金錢千貫節駔/儈貪賈三之亷賈五之亦丨丨丨丨並漢貨殖傳序)¶
　¶
　¶
　¶
　¶
<pb:KR3k0030_WYG_156-10b>¶
　¶
　¶
　¶
　¶
　¶
　¶
　¶
　古今合璧事類備要續集卷六¶
